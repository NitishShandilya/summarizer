"ಬಾಹುಬಲಿ' ಚಿತ್ರಕ್ಕೂ ಹಿಂದಿನ ಕೋಟಿಗಟ್ಟಲೆ ವೆಚ್ಚದ ಚಿತ್ರಗಳು, 250 ಕೋಟಿ ರೂ. 
ವೆಚ್ಚದಲ್ಲಿ ನಿರ್ಮಿಸಿರುವ ಬಹುಭಾಷಾ ಚಿತ್ರ "ಬಾಹುಬಲಿ' ಇದೀಗ ಭಾರೀ ಸುದ್ದಿಮಾಡಿದೆ. 
ಭಾರತೀಯ ಚಿತ್ರರಂಗದ ಇತಿಹಾಸದಲ್ಲೇ ಬಾಹುಬಲಿ ಅತಿ ದುಬಾರಿ ವೆಚ್ಚದ ಚಿತ್ರ ಎಂಬ ಕೀರ್ತಿ ಹೊಂದಿದೆ. 
ಈ ಹಿನ್ನೆಲೆಯಲ್ಲಿ ಭಾರತೀಯ ಚಿತ್ರರಂಗದ ಅದ್ಧೂರಿ ಚಿತ್ರಗಳ ಕುರಿತ ವಿವರಗಳು ಇಲ್ಲಿವೆ.. 
ಎಂದಿರನ್‌: 132 ಕೋಟಿ. 
 . 
ಸನ್‌ ಗ್ರೂಪ್‌ ಒಡೆತನ ಹೊಂದಿರುವ ಕಲಾನಿಧಿ ಮಾರನ್‌ ಅವರ ನಿರ್ಮಾಣದ ಚಿತ್ರ ತಮಿಳು ಚಿತ್ರ ಎಂದಿರನ್‌. 
ಖ್ಯಾತ ನಟ ರಜನೀಕಾಂತ್‌ ಮತ್ತು ಐಶ್ವರ್ಯಾ ರೈ ಬಚ್ಚನ್‌ ಅವರು ನಟಿಸಿದ್ದು, ಎಸ್‌.ಶಂಕರ್‌ ಅವರು ಈ ಚಿತ್ರವನ್ನು ನಿರ್ದೇಶಿಸಿದ್ದರು. 
ಬಾಹುಬಲಿ ಚಿತ್ರದ ತೆರೆಕಾಣುವಲ್ಲಿವರೆಗೆ, ಎಂದಿರನ್‌ ಅತಿ ದುಬಾರಿ ಚಿತ್ರವಾಗಿತ್ತು. 
2010ರಲ್ಲಿ ಈ ಚಿತ್ರ ತೆರೆಕಂಡಿದ್ದು 132 ಕೋಟಿ ರೂ.ಗಳನ್ನು ವ್ಯಯಿಸಲಾಗಿತ್ತು. 
ಹಿಂದಿಯಲ್ಲಿ ರೊಬೊಟ್‌ ಮತ್ತು ತೆಲುಗಿನಲ್ಲಿ ರೊಬೊ ಹೆಸರಿನಲ್ಲಿ ಈ ಚಿತ್ರ ಡಬ್‌ ಆಗಿತ್ತು. 
ವೈವಿಧ್ಯಮಯ ಕಾಸ್ಟೂéಮ್‌, ವಿಶುವಲ್‌ ಎಫೆಕ್ಟ್ಗಳಿಗಾಗಿ ಕೋಟಿಗಟ್ಟಲೆ ರೂಪಾಯಿಯನ್ನು ಈ ಚಿತ್ರದಲ್ಲಿ ವ್ಯಯಿಸಲಾಗಿತ್ತು. 
ಈ ಚಿತ್ರಗಳಿಕೆಯಲ್ಲೂ ಮುಂದಿದ್ದು ವಿಶ್ವಾದ್ಯಂತ 256 ಕೋಟಿ ರೂ. 
ಗಳಿಸಿದೆ ಎನ್ನಲಾಗಿದೆ.. 
ರಾ ಒನ್‌ : 125 ಕೋಟಿ. 
 . 
ಬಹುತಾರಾಗಣದ ಅದ್ಧೂರಿ ಚಿತ್ರ. 
ಬಾಲಿವುಡ್‌ನ‌ ಅತಿ ದುಬಾರಿ ಬಜೆಟ್‌ನ ಚಿತ್ರ. 
2011ರಲ್ಲಿ ಬಿಡುಗಡೆಯಾದ ಈ ಚಿತ್ರವನ್ನು ನಟ ಶಾರುಖ್‌ ಖಾನ್‌ ಅವರ ಪತ್ನಿ ಗೌರಿ ಖಾನ್‌ ಅವರು 125 ಕೋಟಿ ರೂ. 
ವೆಚ್ಚದಲ್ಲಿ ನಿರ್ಮಾಣ ಮಾಡಿದ್ದರು. 
ಚಿತ್ರ ವನ್ನು ಅನುಭವ್‌ ಸಿನ್ಹಾ ಅವರು ನಿರ್ದೇಶಿಸಿದ್ದು, ತಾರಾಗಣದಲ್ಲಿ ಶಾರುಖ್‌ ಖಾನ್‌, ಕರೀನಾ ಕಪೂರ್‌, ಅರ್ಜುನ್‌ ರಾಂಪಾಲ್‌ ಮೊದಲಾದ ವರಿದ್ದಾರೆ. 
ಈ ಚಿತ್ರದ ಕಾಸ್ಟೂéಮ್‌, ಗ್ರಾಫಿಕ್ಸ್‌ , ವಿವಿಧ ಪ್ರದೇಶಗಳಲ್ಲಿ ಚಿತ್ರೀಕರಣಕ್ಕಾಗಿ ಹಲವಾರು ಕೋಟಿ ರೂ.ಗಳನ್ನು ವೆಚ್ಚ ಮಾಡಲಾಗಿತ್ತು. 
ಈ ಚಿತ್ರ ವಿಶ್ವಾದ್ಯಂತ ಪ್ರದರ್ಶನದಲ್ಲಿ 240 ಕೋಟಿ ರೂ. 
ಗಳಿಸಿತ್ತು.. 
ಧೂಮ್‌ 3 : 125 ಕೋಟಿ. 
 . 
ಆದಿತ್ಯ ಚೋಪ್ರಾ ನಿರ್ಮಾಣದ ಅದ್ಧೂರಿ ಚಿತ್ರ. 
ಪಡ್ಡೆಗಳ ಮನಗೆದ್ದ ಚಿತ್ರವೂ ಹೌದು. 
ಬಹುತಾರಾಗಣದ ಈ ಚಿತ್ರವನ್ನು ವಿಜಯ್‌ ಕೃಷ್ಣ ಆಚಾರ್ಯ ಅವರು ನಿರ್ದೇಶಿಸಿದ್ದು, ಅಮೀರ್‌ ಖಾನ್‌, ಅಭಿಷೇಕ್‌ ಬಚ್ಚನ್‌, ಕತ್ರೀನಾ ಕೈಫ್, ಉದಯ್‌ ಚೋಪ್ರಾ ಮತ್ತಿತರರು ನಟಿಸಿದ್ದಾರೆ. 
ಈ ಚಿತ್ರ 2013ರಲ್ಲಿ ಬಿಡುಗಡೆಯಾಗಿದ್ದು, ಒಟ್ಟು 125 ಕೋಟಿ ರೂ.ಗಳನ್ನು ವ್ಯಯಿಸಲಾಗಿತ್ತು. 
ಥ್ರಿಲ್ಲರ್‌-ಆ್ಯಕ್ಷನ್‌ ಚಿತ್ರವಾದ್ದರಿಂದ ಅದರ ವೆಚ್ಚವೂ ಅತಿಯಾಗಿತ್ತು. 
ವಿಶ್ವಾದ್ಯಂತ ಈ ಚಿತ್ರವೂ ತೆರೆಕಂಡಿದ್ದು, ಗಳಿಕೆಯಲ್ಲಿ ಹಲವು ಟಾಪ್‌ ಚಿತ್ರಗಳನ್ನು ಇದು ಮೀರಿಸಿತ್ತು. 
ಈ ಚಿತ್ರ ಒಟ್ಟು 542 ಕೋಟಿ ರೂ. 
ಸಂಪಾದಿಸಿತ್ತು.. 
ಕೋಚ್ಚಡಯನ್‌: 120 ಕೋಟಿ. 
 . 
ಖ್ಯಾತ ನಟ ರಜನೀಕಾಂತ್‌ ಅವರ ದುಬಾರಿ ಚಿತ್ರಗಳಲ್ಲಿ ಒಂದು. 
ಇದೊಂದು ತಮಿಳು 3ಡಿ ಚಿತ್ರವಾಗಿದ್ದು, ಸುನಿಲ್‌ ಲುಲ್ಲಾ, ಸುಂದರ ಮುರಳಿ ಮನೋಹರ್‌ ಅವರು 2014ರಲ್ಲಿ ನಿರ್ಮಿಸಿದ್ದರು. 
ರಜನೀಕಾಂತ್‌ ಪುತ್ರಿ, ಸೌಂದರ್ಯ ಅವರು ಈ ಚಿತ್ರವನ್ನು ನಿರ್ದೇಶಿಸಿದ್ದರು. 
ತಾರಾಗಣದಲ್ಲಿ ರಜನೀಕಾಂತ್‌, ದೀಪಿಕಾ ಪಡುಕೋಣೆ ಸೇರಿದಂತೆ ಹಲವು ಕಲಾವಿದರಿದ್ದರು. 
ಇಡೀ ಚಿತ್ರಕ್ಕಾಗಿ 125 ಕೋಟಿ ರೂ. 
ವೆಚ್ಚ ಮಾಡಲಾಗಿದ್ದು, ವಿಶ್ವಾದ್ಯಂತ ತೆರೆಕಂಡಿತ್ತು. 
ಈ ಚಿತ್ರ 120 ಕೋಟಿ ರೂ. 
ಸಂಪಾದನೆ ಮಾಡಿತ್ತು.. 
ಕನ್ನಡದ ಅತಿ ದುಬಾರಿ ಚಿತ್ರ ಯಾವುದು?. 
ಕ್ರಾಂತಿವೀರ ಸಂಗೊಳ್ಳಿ ರಾಯಣ್ಣ: 20 ಕೋಟಿ. 
 . 
ಕನ್ನಡದ ಅತ್ಯಂತ ಅತೀ ಹೆಚ್ಚು ಬಜೆಟ್ಟಿನ ಸಿನಿಮಾ ಎಂದರೆ ಅದು ದರ್ಶನ್‌ ಅಭಿನಯದ "ಕ್ರಾಂತಿವೀರ ಸಂಗೊಳ್ಳಿ ರಾಯಣ್ಣ'. 
ಸ್ವಾತಂತ್ರ್ಯ ಸೇನಾನಿ ರಾಯಣ್ಣನ ಕುರಿತ ಈ ಚಿತ್ರಕ್ಕೆ ತಗುಲಿದ ಬಜೆಟ್‌ 20 ಕೋಟಿಗೂ ಹೆಚ್ಚು. 
ಬೆಳಗಾವಿಯ ಆನಂದ್‌ ಅಪ್ಪುಗೋಳ್‌ ನಿರ್ಮಿಸಿ, ನಾಗಣ್ಣ ನಿರ್ದೇಶನದ ಈ ಚಿತ್ರ 2012ರ ನವೆಂಬರ್‌ ಒಂದರಂದು ಬಿಡುಗಡೆಯಾಗಿತ್ತು. 
ಚಿತ್ರವು ಯಶಸ್ವಿ ನೂರು ದಿನಗಳನ್ನು ಪೂರೈಸಿದ್ದಷ್ಟೇ ಅಲ್ಲ, 30 ಕೋಟಿ ರೂ. 
ಸಂಪಾದಿಸುವಲ್ಲಿ ಯಶಸ್ವಿಯಾಯಿತು. 
ಚಿತ್ರ ಬಾಕ್ಸ್‌ ಆಫೀಸ್‌ನಲ್ಲಿ ಭರ್ಜರಿ ಹಿಟ್‌ ಎಂದಿನಸಿಕೊಂಡಿದ್ದಷ್ಟೇ ಅಲ್ಲ, ಈ ಚಿತ್ರದಲ್ಲಿನ ರಾಯಣ್ಣ ಪಾತ್ರದ ಅಭಿನಯಕ್ಕಾಗಿ ದರ್ಶನ್‌ ಅವರಿಗೆ ರಾಜ್ಯ ಸರ್ಕಾರದಿಂದ ಅತ್ಯುತ್ತಮ ನಟ ಪ್ರಶಸ್ತಿಯೂ ಪ್ರಾಪ್ತವಾಯಿತು.. 
ಕೃಷ್‌ 3: 115 ಕೋಟಿ. 
 . 
ರಾಕೇಶ್‌ ರೋಶನ್‌ ಅವರು ನಿರ್ಮಿಸಿ, ನಿರ್ದೇಶಿಸಿದ ಬಾಲಿವುಡ್‌ ಚಿತ್ರ. 
ಕಾಲ್ಪನಿಕ ಕಥೆಯನ್ನು ಈ ಚಿತ್ರ ಹೊಂದಿದೆ. 
ತಾರಾಗಣದಲ್ಲಿ ರಾಕೇಶ್‌ ರೋಶನ್‌ ಅವರ ಪುತ್ರ, ಖ್ಯಾತ ನಟ ಹೃತಿಕ್‌ ರೋಶನ್‌ ಅವರು ನಟಿಸಿದ್ದಾರೆ. 
ಉಳಿದಂತೆ, ಬಹುತಾರಾಗಣವಿದ್ದು ವಿವೇಕ್‌ ಒಬೆರಾಯ್‌, ಪ್ರಿಯಾಂಕಾ ಚೋಪ್ರಾ, ಕಂಗನಾ ರಾಣಾವತ್‌ ನಟಿಸಿದ್ದಾರೆ. 
ದುಬಾರಿ ಸೆಟ್ಟಿಂಗ್‌, ಗ್ರಾಫಿಕ್ಸ್‌ಗಳಿಗಾಗಿ ಹಲವಾರು ಕೋಟಿ ರೂಗಳನ್ನು ಇದರಲ್ಲಿ ವೆಚ್ಚ ಮಾಡಲಾಗಿದೆ. 
ಚಿತ್ರಕ್ಕಾಗಿ ರಾಕೇಶ್‌ ರೋಶನ್‌ ಅವರು 115 ಕೋಟಿ ರೂ.ಗಳನ್ನು ವ್ಯಯಿಸಿದ್ದರು. 
ವಿಶ್ವಾದ್ಯಂತ ಈ ಚಿತ್ರ ಬಿಡುಗಡೆಯಾಗಿದ್ದು, ಗಳಿಕೆಯಲ್ಲಿ ಬಂಪರ್‌ ಲಾಭ ಹೊಡೆದಿತ್ತು. 
ಹಕ್ಕು ಮಾರಾಟವೂ ಸೇರಿದಂತೆ ಒಟ್ಟು 300 ಕೋಟಿ ರೂ.ಗಳಷ್ಟು ಲಾಭ ಮಾಡಿದ್ದು ಇದರ ಹೆಗ್ಗಳಿಕೆ.. 
ಐ : 100 ಕೋಟಿ. 
 . 
ಪ್ರಸಿದ್ಧ ನಿರ್ಮಾಪಕ ವಿ ರವಿಚಂದ್ರನ್‌ ಅವರ ನಿರ್ಮಾಣದ ಚಿತ್ರ. 
ತಮಿಳು ಭಾಷೆಯ ಈ ಚಿತ್ರವನ್ನು ಪ್ರಸಿದ್ಧ ನಿರ್ದೇಶಕ ಶಂಕರ್‌ ಅವರು ಬರೆದು ನಿರ್ದೇಶಿಸಿದ್ದಾರೆ. 
ಮುಖ್ಯ ಭೂಮಿಕೆಯಲ್ಲಿ ನಟ ವಿಕ್ರಂ ಆಮಿ ಜಾಕ್ಸನ್‌ ಮೊದಲಾದವರು ಕಾಣಿಸಿಕೊಂಡಿದ್ದರು. 
ಈ ಚಿತ್ರ ಇದೇ ವರ್ಷ ಬಿಡುಗಡೆಯಾಗಿದ್ದು, 100 ಕೋಟಿ ರೂ.ಗಳನ್ನು ವೆಚ್ಚಮಾಡಲಾಗಿತ್ತು. 
ಅದ್ಭುತ ಎನಿಸುವ ಸಾಹಸ, ಕಾಸ್ಟೂéಮ್‌ ಮತ್ತು ಸೆಟ್‌ಗೆ ಈ ಚಿತ್ರ ವಿಶೇಷವಾಗಿತ್ತು. 
ಬಿಡುಗಡೆಯಾದ ಬಳಿಕ ಚಿತ್ರ ವ್ಯಾಪಕ ಮನ್ನಣೆ ಪಡೆದಿತ್ತು. 
ದೇಶ ವಿದೇಶಗಳಲ್ಲಿ ಪ್ರದರ್ಶನ, ಹಕ್ಕುಗಳ ಮಾರಾಟವೂ ಸೇರಿದಂತೆ ಸುಮಾರು 200 ಕೋಟಿ ರೂ. 
ಗಳಿಸಿದೆ ಎನ್ನಲಾಗಿದೆ.. 
ವಿಶ್ವರೂಪಂ : 95 ಕೋಟಿ. 
 . 
ಖ್ಯಾತ ನಟ ಕಮಲ್‌ಹಾಸನ್‌ ಅವರು ನಟಿಸಿ, ನಿರ್ದೇಶಿಸಿದ ಚಿತ್ರ. 
2013ರಲ್ಲಿ ಈ ಚಿತ್ರ ಬಿಡುಗಡೆಯಾಗಿದ್ದು, ಧಾರ್ಮಿಕ ಅಂಶಗಳನ್ನು ಅವಹೇಳನ ಮಾಡಲಾಗಿದೆ ಎನ್ನುವ ಕಾರಣಕ್ಕೆ ವಿವಾದಕ್ಕೂ ಈಡಾಗಿತ್ತು. 
ಎಸ್‌ ಚಂದ್ರಶೇಖರನ್‌, ಕಮಲ್‌ಹಾಸನ್‌ ಅವರು ಈ ಚಿತ್ರವನ್ನು ನಿರ್ಮಾಣ ಮಾಡಿದ್ದರು. 
ತಮಿಳು ಮತ್ತು ಹಿಂದಿಯಲ್ಲಿ ತೆರೆಕಂಡ ಈ ಚಿತ್ರಕ್ಕೆ 95 ಕೋಟಿ ರೂ. 
ವೆಚ್ಚ ಮಾಡಲಾಗಿತ್ತು. 
ದೇಶ ವಿದೇಶದಲ್ಲಿನ ಯಶಸ್ವಿ ಪ್ರದರ್ಶನಗಳಿಂದ ಇದು 108 ಕೋಟಿಯಷ್ಟು ಸಂಪಾದಿಸಿತ್ತು.. 
 . 

--------------------- Summary -----------------------------
ಖ್ಯಾತ ನಟ ರಜನೀಕಾಂತ್‌ ಮತ್ತು ಐಶ್ವರ್ಯಾ ರೈ ಬಚ್ಚನ್‌ ಅವರು ನಟಿಸಿದ್ದು, ಎಸ್‌.ಶಂಕರ್‌ ಅವರು ಈ ಚಿತ್ರವನ್ನು ನಿರ್ದೇಶಿಸಿದ್ದರು. 
2011ರಲ್ಲಿ ಬಿಡುಗಡೆಯಾದ ಈ ಚಿತ್ರವನ್ನು ನಟ ಶಾರುಖ್‌ ಖಾನ್‌ ಅವರ ಪತ್ನಿ ಗೌರಿ ಖಾನ್‌ ಅವರು 125 ಕೋಟಿ ರೂ. 
ಬಹುತಾರಾಗಣದ ಈ ಚಿತ್ರವನ್ನು ವಿಜಯ್‌ ಕೃಷ್ಣ ಆಚಾರ್ಯ ಅವರು ನಿರ್ದೇಶಿಸಿದ್ದು, ಅಮೀರ್‌ ಖಾನ್‌, ಅಭಿಷೇಕ್‌ ಬಚ್ಚನ್‌, ಕತ್ರೀನಾ ಕೈಫ್, ಉದಯ್‌ ಚೋಪ್ರಾ ಮತ್ತಿತರರು ನಟಿಸಿದ್ದಾರೆ. 
ಈ ಚಿತ್ರ 2013ರಲ್ಲಿ ಬಿಡುಗಡೆಯಾಗಿದ್ದು, ಒಟ್ಟು 125 ಕೋಟಿ ರೂ.ಗಳನ್ನು ವ್ಯಯಿಸಲಾಗಿತ್ತು. 
ಚಿತ್ರ ಬಾಕ್ಸ್‌ ಆಫೀಸ್‌ನಲ್ಲಿ ಭರ್ಜರಿ ಹಿಟ್‌ ಎಂದಿನಸಿಕೊಂಡಿದ್ದಷ್ಟೇ ಅಲ್ಲ, ಈ ಚಿತ್ರದಲ್ಲಿನ ರಾಯಣ್ಣ ಪಾತ್ರದ ಅಭಿನಯಕ್ಕಾಗಿ ದರ್ಶನ್‌ ಅವರಿಗೆ ರಾಜ್ಯ ಸರ್ಕಾರದಿಂದ ಅತ್ಯುತ್ತಮ ನಟ ಪ್ರಶಸ್ತಿಯೂ ಪ್ರಾಪ್ತವಾಯಿತು.. 
ತಮಿಳು ಮತ್ತು ಹಿಂದಿಯಲ್ಲಿ ತೆರೆಕಂಡ ಈ ಚಿತ್ರಕ್ಕೆ 95 ಕೋಟಿ ರೂ. 
