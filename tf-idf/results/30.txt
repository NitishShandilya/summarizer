ವಿಶ್ವಾದ್ಯಂತ ತಮ್ಮ ಅಭಿಮಾನಿ ಪಡೆಯನ್ನೇ ಹೊಂದಿರುವ ಬಾಲಿವುಡ್'ನ 3 ಖಾನ್'ಗಳೆಂದೇ ಖ್ಯಾತಿಯ ಸಲ್ಮಾನ್,ಅಮೀರ್,ಶಾರೂಕ್ ಖಾನ್'ಗಳು ಒಂದೇ ಚಿತ್ರದಲ್ಲಿ ಕಾಣಿಸಿಕೊಳ್ಳಲಿದ್ದಾರೆಯೇ....?. 
ಇಂತದೊಂದು ಹೈವೋಲ್ಟೇಜ್ ಸುದ್ದಿ ಬಾಲಿವುಡ್ ಅಂಗಳದಲ್ಲಿ ಮಹತ್ವ ಪಡೆದಿದ್ದು, ಈ ಪ್ರಶ್ನೆಗೆ ಕಾರಣವಾಗಿದ್ದು ಮಾತ್ರ ಸಾಜಿದ್ ನಡಿಯಾಡ್ವಾಲ ಖ್ಯಾತ ನಿರ್ಮಾಪಕ.. 
ಹೌದು ಈ ಮೂವರು ಸೂಪರ್ ಸ್ಟಾರ್'ಗಳನ್ನು ಒಂದೇ ಚಿತ್ರದಲ್ಲಿ ನೋಡಬೇಕೆಂಬ ಅದೆಷ್ಟೋ ಅಭಿಮಾನಿಗಳ ಬಯಕೆಯಾಗಿದ್ದು ಸದ್ಯ ಇದೂ ಕೂಡ ಹಿಂದೆ ಬಾಲಿವುಡ್ ಕಾಲಂನಲ್ಲಿ ಬಂದು ಮೂಲೆ ಸೇರಿದ ಸುದ್ದಿಯಾಗೆ ಇರಬಹುದೇ ಎಂಬ ಅನುಮಾನ ಕಾಡತೊಡಗಿದೆ. 
ಆದರೆ ನಿರ್ಮಾಪಕ ಸಾಜಿದ್ ರಿಗೆ ಮೂರು ಖಾನ್'ಗಳು ಆತ್ಮೀಯರಾಗಿದ್ದು ಇದರಿಂದಾಗಿ ಎಲ್ಲೊ ಒಂದು ಕಡೆ ಚಿತ್ರ ಸೆಟ್ಟೇರಬಹುದು ಎಂದು ಭರವಸೆ ಕೂಡ ಚಿತ್ರಪ್ರೇಮಿಗಳಿಗಿದೆ.. 
ಬಾಲಿವುಡ್'ನ ಖ್ಯಾತ ನಿರ್ಮಾಪಕ ಸಾಜಿದ್ ಈ ಮೂವರನ್ನು ಒಂದೇ ಚಿತ್ರದಲ್ಲಿ ಸೇರಿಸುವ ಪ್ರಯತ್ನದಲ್ಲಿದ್ದು ಇವರ ಖ್ಯಾತಿಗೆ ತಕ್ಕಂತೆ ಸದ್ಯ ಸ್ಕ್ರಿಪ್ಟ್ ವರ್ಕ್ನಲ್ಲಿ ತೊಡಗಿಕೊಂಡಿದ್ದಾರೆ. 
ಚಿತ್ರದಲ್ಲಿ ಮೂವರಿಗೂ ಸಮಾನ ತೂಕದ ಪಾತ್ರಗಳನ್ನು ಸೃಷ್ಟಿಸುವ ಪ್ರಯತ್ನದಲ್ಲಿರುವ ಚಿತ್ರತಂಡಕ್ಕೆ ಈ ಸ್ಟಾರ್ ಖಾನ್'ಗಳು ಒಟ್ಟಿಗೆ ಅಭಿನಯಿಸಲು ಗ್ರೀನ್ ಸಿಗ್ನಲ್ ನೀಡಿದ್ದಾರೆ ಎಂದು ಗಾಸಿಪ್ ಕೂಡ ಹುಟ್ಟಿಕೊಂಡಿದೆ. 
ಎಲ್ಲವೂ ಅಂದುಕೊಂಡಂತೆ ನಡೆದರೆ 2017ರಲ್ಲಿ ಚಿತ್ರ ಸೆಟ್ಟೇರುವ ಸಾಧ್ಯತೆಯಿದೆ.. 
ಈ ಹಿಂದೆ ತ್ರಿಮೂರ್ತಿಯನ್ನು ಒಂದೇ ಚಿತ್ರದಲ್ಲಿ ತೋರಿಸುವ ಪ್ರಯತ್ನವನ್ನು ನಿರ್ದೇಶಕ ಕರಣ್ ಜೋಹರ್ ಹಾಗೂ ನಿರ್ದೇಶಕಿ ಫರ್ಹಾ ಅಖ್ತರ್ ಮಾಡಿ ತೆಪ್ಪಗಾಗಿದ್ದರು. 
ಈಗಾಗಲೇ ಸಲ್ಮಾನ್ ಖಾನ್ ಮಾತ್ರ ಶಾರೂಕ್ ಮತ್ತು ಅಮೀರ್ ಖಾನ್'ರೊಂದಿಗೆ ಅಭಿನಯಿಸಿದ್ದು ಅಮೀರ್ ಹಾಗೂ ಶಾರೂಕ್ ಇದುವರೆಗೂ ಯಾವುದೇ ಚಿತ್ರಕ್ಕೂ ಜೊತೆಯಾಗಿ ಬಣ್ಣಹಚ್ಚಲಿಲ್ಲ.. 
ಕರಣ್ ಅರ್ಜುನ್ ,ಕುಛ್ ಕುಛ್ ಹೋತಾ ಹೈ ಸೇರಿದಂತೆ ಸಲ್ಲು ಮಿಯಾ ಶಾರೂಕ್'ರೊಂದಿಗೆ 6 ಚಿತ್ರಗಳಲ್ಲಿ ಒಟ್ಟಿಗೆ ಕಾಣಿಸಿಕೊಂಡಿದ್ದರು. 
ಹಾಗೆಯೇ 1990ರಲ್ಲಿ ತೆರೆಕಂಡು ಬಾಕ್ಸಾಫೀಸ್ ಕೊಳ್ಳೆಹೊಡೆದ ಅಂದಾಜ್ ಅಪ್ನಾ ಅಪ್ನಾ ಚಿತ್ರದಲ್ಲಿ ಪಿಕೆ ಅಮೀರ್ ಮತ್ತು ದಬಂಗ್ ಖಾನ್ ಕಾಮೆಡಿ ಕರಾಮತ್ತು ತೋರಿಸಿದ್ದರು.. 
 ಇತ್ತೀಚೆಗಷ್ಟೇ ಸಲ್ಲು ಭಾಯ್'ಯ ಭಜರಂಗಿ ಭಾಯಿಜಾನ್ ಚಿತ್ರದ ಫಸ್ಟ್ ಲುಕ್'ನ್ನು ಟ್ವಿಟ್ಟರ್'ನಲ್ಲಿ ಇವರಿಬ್ಬರು ಹಂಚಿಕೊಂಡಿದ್ದರು. 
ಅಲ್ಲದೇ ಕೆಳ ತಿಂಗಳ ಹಿಂದೆ ಖ್ಯಾತ ಕಿರುತೆರೆ ಕಾರ್ಯಕ್ರಮವಾದ ಆಪ್ಕಿ ಅದಾಲತ್'ನಲ್ಲಿ ಮೊತ್ತ ಮೊದಲಬಾರಿಗೆ ಜೊತೆಯಾಗಿ ಒಂದೇ ವೇದಿಕೆ ಹಂಚಿಕೊಂಡಿದ್ದ ತ್ರಿವಳಿ ಖಾನ್ ಮಹಾಶಯರು ಕಾರ್ಯಕ್ರಮದಲ್ಲಿ ತಮ್ಮ ನಡುವೆ ಯಾವುದೇ ಮನಸ್ತಾಪವಿಲ್ಲ ಎಂಬಂತೆ ಪರಸ್ಪರ ಹಾಸ್ಯ ಚಟಾಕಿ ಹಾರಿಸಿದ್ದರು.. 
ಇದೆಲ್ಲವನ್ನು ಗಮನಿಸಿದರೆ ಸಾಜಿದ್ ನಡಿಯಾಡ್ವಾಲ ಹಾಕಿಕೊಂಡಿರುವ ಪ್ಲಾನ್ ವರ್ಕೌಟ್ ಆಗಲಿದ್ದು, ಅದರಂತೆ ಬಾಲಿವುಡ್'ನ ಬಾಕ್ಸಾಫೀಸ್ ಕಿಂಗ್ಸ್ ಎಂದೇ ಖ್ಯಾತರಾಗಿರುವ ಸಲ್ಮಾನ್,ಅಮೀರ್,ಶಾರೂಕ್'ರನ್ನು ಒಂದೇ ಚಿತ್ರದಲ್ಲಿ ನೋಡುವ ಭಾಗ್ಯ ಅಭಿಮಾನಿಗಳಿಗೆ ಲಭಿಸಲಿದೆ. 
ಅಲ್ಲದೇ ಈ ಮೂವರು ಒಂದೇ ಚಿತ್ರದಲ್ಲಿ ಕಾಣಿಸಿಕೊಂಡರೆ ಆ ಚಿತ್ರವು ಬಾಲಿವುಡ್'ನ ಸರ್ವಾಕಾಲಿಕ ದಾಖಲೆಯ ಚಿತ್ರವಾಗುವುದರಲ್ಲಂತೂ ಸಂಶಯವೇ ಇಲ್ಲ.. 
-ಕಪ್ಪು ಮೂಗುತ್ತಿ.. 

--------------------- Summary -----------------------------
ಹೌದು ಈ ಮೂವರು ಸೂಪರ್ ಸ್ಟಾರ್'ಗಳನ್ನು ಒಂದೇ ಚಿತ್ರದಲ್ಲಿ ನೋಡಬೇಕೆಂಬ ಅದೆಷ್ಟೋ ಅಭಿಮಾನಿಗಳ ಬಯಕೆಯಾಗಿದ್ದು ಸದ್ಯ ಇದೂ ಕೂಡ ಹಿಂದೆ ಬಾಲಿವುಡ್ ಕಾಲಂನಲ್ಲಿ ಬಂದು ಮೂಲೆ ಸೇರಿದ ಸುದ್ದಿಯಾಗೆ ಇರಬಹುದೇ ಎಂಬ ಅನುಮಾನ ಕಾಡತೊಡಗಿದೆ. 
ಬಾಲಿವುಡ್'ನ ಖ್ಯಾತ ನಿರ್ಮಾಪಕ ಸಾಜಿದ್ ಈ ಮೂವರನ್ನು ಒಂದೇ ಚಿತ್ರದಲ್ಲಿ ಸೇರಿಸುವ ಪ್ರಯತ್ನದಲ್ಲಿದ್ದು ಇವರ ಖ್ಯಾತಿಗೆ ತಕ್ಕಂತೆ ಸದ್ಯ ಸ್ಕ್ರಿಪ್ಟ್ ವರ್ಕ್ನಲ್ಲಿ ತೊಡಗಿಕೊಂಡಿದ್ದಾರೆ. 
ಇದೆಲ್ಲವನ್ನು ಗಮನಿಸಿದರೆ ಸಾಜಿದ್ ನಡಿಯಾಡ್ವಾಲ ಹಾಕಿಕೊಂಡಿರುವ ಪ್ಲಾನ್ ವರ್ಕೌಟ್ ಆಗಲಿದ್ದು, ಅದರಂತೆ ಬಾಲಿವುಡ್'ನ ಬಾಕ್ಸಾಫೀಸ್ ಕಿಂಗ್ಸ್ ಎಂದೇ ಖ್ಯಾತರಾಗಿರುವ ಸಲ್ಮಾನ್,ಅಮೀರ್,ಶಾರೂಕ್'ರನ್ನು ಒಂದೇ ಚಿತ್ರದಲ್ಲಿ ನೋಡುವ ಭಾಗ್ಯ ಅಭಿಮಾನಿಗಳಿಗೆ ಲಭಿಸಲಿದೆ. 
ಅಲ್ಲದೇ ಈ ಮೂವರು ಒಂದೇ ಚಿತ್ರದಲ್ಲಿ ಕಾಣಿಸಿಕೊಂಡರೆ ಆ ಚಿತ್ರವು ಬಾಲಿವುಡ್'ನ ಸರ್ವಾಕಾಲಿಕ ದಾಖಲೆಯ ಚಿತ್ರವಾಗುವುದರಲ್ಲಂತೂ ಸಂಶಯವೇ ಇಲ್ಲ.. 
