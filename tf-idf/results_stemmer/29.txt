ಬಾಲಿವುಡ್'ನ 'ಭಜರಂಗಿ ಭಾಯಿಜಾನ್' ಚಿತ್ರವು ಸೆಟ್ಟೇರಿದ್ದಾಗಿನಿಂದಲೂ ಈ ಚಿತ್ರವು ಲವ್ ಜಿಹಾದ್'ನ್ನು ಬೆಂಬಲಿಸಿ ಮಾಡಲಾಗುತ್ತಿರುವ ಸಿನಿಮಾ ಎಂದು ಸಾಮಾಜಿಕ ತಾಣಗಳಲ್ಲಿ ಆರೋಪಕ್ಕೆ ಗುರಿಯಾಗಿತ್ತು.. 
ಚಿತ್ರದಲ್ಲಿ ನಾಯಕನಾಗಿರುವ ಸಲ್ಮಾನ್ ಖಾನ್ ಅನ್ಯ ಕೋಮಿನ ಪಾತ್ರದಲ್ಲಿ ಕಾಣಿಸಿಕೊಳ್ಳುತ್ತಿರುವ ನಾಯಕಿ ಕರೀನಾ ಕಪೂರ್'ರನ್ನು ಪ್ರೀತಿಸಿ ಮದುವೆಯಾಗಲಿರುವುದೇ ಚಿತ್ರದ ಒನ್ ಲೈನ್ ಸ್ಟೋರಿಯಾಗಿದ್ದು ಇದು ಲವ್ ಜೆಹಾದ್'ಗೆ ಬೆಂಬಲ ಸೂಚಿಸಿದೆ ಎಂದು ಕೆಲವರು ಆರೋಪಿಸಿದ್ರು.. 
 ಜನರ ಈ ಆರೋಪದಲ್ಲಿ ಸತ್ಯಾಂಶವಿದೆಯಾ ?ಅಷ್ಟಕ್ಕೂ ಭಜರಂಗಿ ಭಾಯಿಜಾನ್'ನಲ್ಲಿ ಲವ್ ಜೆಹಾದ್ ಇದೆಯಾ....?  ಎಂಬ ಪ್ರಶ್ನೆಗೆ ಸದ್ಯ ಸಿಕ್ಕಿರುವ ಉತ್ತರ ಚಿತ್ರದ ಟೀಸರ್...... 
 ಸಲ್ಮಾನ್ ಖಾನ್ ಅಭಿನಯದ ಪ್ರತಿ ಚಿತ್ರಗಳ ವಿಶೇಷತೆಯೆಂದರೆ ನಾಯಕನ ಪಾತ್ರದ ಕುರಿತು ಒನ್ ಲೈನ್ ಖಡಕ್ ಡೈಲಾಗ್ ಮೂಲಕ ಚಿತ್ರದಲ್ಲಿ ನಾಯಕ ಹೇಗಿರುತ್ತಾನೆಂದು ಪರಿಚಯಿಸುವುದು.... 
ಹೌದು, ಈ ಹಿಂದೆ 'ವಾಂಟೆಡ್' ಚಿತ್ರದಲ್ಲಿ "ಏಕ್ ಬಾರ್ ಮೈ ಕಮಿಟ್ಮೆಂಟ್ ಕರ್ದಿ...ಉಸ್ಕೆ ಬಾದ್ ತೊ ಮೈ ಖುದಾ ಕಿ ಬಿ ನಯಿ ಸುನ್ತಾ..'' ಎಂದೇಳಿ ಪ್ರೇಕ್ಷಕರಿಗೆ ಹುಚ್ಚಿಡಿಸಿದ್ದ ಸಲ್ಲು  ನಂತರ 'ದಬಂಗ್'ನಲ್ಲಿ ಪಕ್ಕಾ ಪೋಲಿಸ್ ಆಫೀಸರಾಗಿ ಬಂದು "ಹಮ್ ಯಹಾಕಿ ರಾಬಿನ್ ಹುಡ್ ಹೆ...ರಾಬಿನ್ ಹುಡ್ ಪಾಂಡೆ'' ಎಂದು ಜನರ ಬಾಯಲ್ಲಿ ಸೀಟಿ ಹೊಡೆಸಿದ್ರು. 
. 
"ಮುಜ್ಪರ್ ಏಕ್ ಏಹ್ಸಾನ್ ಕರ್ನಾ...ಕಿ ಮುಜ್ಪರ್ ಕೊಹಿ ಏಹ್ಸಾನ್ ನಾ  ಕರ್ನಾ..'' ಎಂದು ಸೂಪರ್ ಡೈಲಾಗ್ ಮೂಲಕ ಎಂಟ್ರಿ ಕೊಟ್ಟಿದ್ದ 'ಬಾಡಿಗಾರ್ಡ್' ಸಲ್ಲು ಮಿಯಾ ಇದಾದ ಮೇಲೆ ''ಆಪ್ ಡೆವಿಲ್ ಕಿ ಪೀಚೆ, ಡೇವಿಲ್ ಆಪ್ ಆಪ್ಕಾ...ಟೂ ಮಚ್ ಫನ್'' ಎಂದು 'ಕಿಕ್'ಯೇರಿಸಿದ್ದರು.ಹಾಗೆಯೇ ಭಜರಂಗಿಯಲ್ಲೂ ಈ ಓನ್ ಲೈನ್ ಡೈಲಾಗ್ ಇರಲೇ ಬೇಕಲ್ವಾ ಎಂದು ಯೋಚಿಸುತ್ತಿದ್ರೆ ಖಂಡಿತಾ ನಿಮ್ಮ ಊಹೆ ತಪ್ಪಲ್ಲ. 
'ಭಜರಂಗಿ ಭಾಯಿಜಾನ್' ಚಿತ್ರದ ಟೀಸರ್ ಗಮಿಸಿದರೆ ಚಿತ್ರವು ಇಂಡೋ-ಪಾಕ್ ಕಥೆಯನ್ನು ಹೊಂದಿದ್ದು  ಅನಿರೀಕ್ಷಿತವಾಗಿ ಭಾರತದ ಗಡಿಯೊಳಗೆ ಸಿಲುಕಿಕೊಳ್ಳವ ಪಾಕ್ ಹೆಣ್ಣು ಮಗುವನ್ನು ಪುನಃ ತಮ್ಮ ಹೆತ್ತರವರ ಮಡಿಲಿಗೆ ತಲುಪಿಸುವ ಪಾತ್ರದಲ್ಲಿ ಸಲ್ಮಾನ್ ಖಾನ್ ಕಾಣಿಸಿಕೊಂಡಿದ್ದಾರೆ.. 
ಪಾಕಿಸ್ತಾನದಲ್ಲಿರುವ ಮಗುವಿನ ಹೆತ್ತರವರನ್ನು ಹುಡುಕಲು ಸಹಾಯ ಮಾಡುವ ಗೆಳೆಯನ ಪಾತ್ರದಲ್ಲಿ 'ನವಾಜುದ್ದೀನ್ ಸಿದ್ದಿಕಿ' ಅಭಿನಯಿಸಿರುವುದು ಮೇಲ್ನೋಟಕ್ಕೆ ಕಂಡು ಬರುತ್ತಿದೆ. 
ಇನ್ನೂ ಚಿತ್ರದಲ್ಲಿ ಕರೀನಾ ಕಪೂರ್ ಪಾತ್ರವೇನು ಎಂಬುದನ್ನು ಚಿತ್ರತಂಡ ಎಲ್ಲೂ ಬಿಟ್ಟು ಕೊಟ್ಟಿಲ್ಲ. 
. 
ಸಾಮಾಜಿಕ ತಾಣಗಳಲ್ಲಿ ಆರೋಪ ಕೇಳಿ ಬಂದ ಹಿನ್ನಲೆಯೇನೊ ಅಥವಾ ವಿವಾದದಿಂದ ದೂರವಿರುವ ಉದ್ದೇಶದಿಂದಲೋ ಚಿತ್ರದ ಟೀಸರ್'ನಲ್ಲೇ ಸಲ್ಲು ಚಿತ್ರಗಳ ವಿಶೇಷತೆಯಾಗಿರುವ ಒನ್ ಲೈನ್ ಖಡಕ್ ಡೈಲಾಗ್ ಬಿಡುಗಡೆ ಮಾಡಿದ್ದಾರೆ. 
ಚಿತ್ರದಲ್ಲಿ ಸಲ್ಮಾನ್ ಪಾತ್ರವು ಏನೇಂದು ಸದ್ಯ ಈ ಡೈಲಾಗ್ ಹೇಳ್ತಿದೆ.. 
"ಹಮ್ ಭಜರಂಗ್'ಬಲಿ ಕಿ ಭಕ್ತ್ ಹೆ... 
ಮರ್ಜಾಹೆಂಗೆ, ಲೆಕಿನ್ ಜೂಟ್ ನಹಿ ಬೊಲೆಂಗೆ...''(ನಾ ಭಜರಂಗ್'ಬಲಿಯ ಭಕ್ತ...ಸಾಯ್ತೀನಿ, ಆದರೆ ಸುಳ್ಳು ಹೇಳಲಾರೆ) ಎಂದು ಪ್ರೇಕ್ಷಕರಿಗೆ ಚಿತ್ರದ ಕುರಿತು ನಿರೀಕ್ಷೆ ಹೆಚ್ಚಿಸಿದ್ದಾರೆ.. 
'ಕಬೀರ್ ಖಾನ್' ನಿರ್ದೇಶನದಲ್ಲಿ ಮೂಡಿ ಬರುತ್ತಿರುವ ಈ ಚಿತ್ರದಲ್ಲಿ ಸಲ್ಮಾನ್ ಖಾನ್ ಹನುಮನ ಪರಮ ಭಕ್ತನಾಗಿ ಭಜರಂಗಿ ಭಾಯಿಜಾನಾಗಿ ಕಾಣಿಸಿಕೊಂಡಿರುವುದು ಮೇಲ್ನೊಟಕ್ಕೆ ಗೊತ್ತಾಗುತ್ತಿದೆ. 
ಇದನ್ನೆಲ್ಲಾ ಗಮನಿಸಿದರೆ ಚಿತ್ರಕ್ಕಿದ್ದ ಆರೋಪವು ಕೇವಲ ಕಟ್ಟುಕಥೆಯಾಗಿದ್ದು, ಭಜರಂಗಿಯಲ್ಲಿ ಲವ್ ಜೆಹಾದ್'ಗೆ ಬೆಂಬಲಿತ ಕಥಾವಸ್ತುಯಿರಲ್ಲ ಎಂಬುದು ಸ್ಪಷ್ಟವಾಗುತ್ತದೆ. 
ಅಲ್ಲದೇ ಚಿತ್ರದಲ್ಲಿರುವ ಇತರ ಪಾತ್ರಗಳ ಕುರಿತು ಸಂಪೂರ್ಣವಾಗಿ ತಿಳಿಯ ಬೇಕೆಂದರೆ ಚಿತ್ರ ಬಿಡುಗಡೆಯಾಗುವರೆಗೂ ಅಭಿಮಾನಿಗಳು ಕಾಯಬೇಕಾಗಿದೆ.. 
ರಾಕ್ ಲೈನ್ ವೆಂಕಟೇಶ್ ಹಾಗೂ ಸಲ್ಮಾನ್ ಖಾನ್ ನಿರ್ಮಾಣದ ಭಜರಂಗಿ ಭಾಯಿಜಾನ್ ಚಿತ್ರವು ಮುಂದಿನ ಈದ್ ಹಬ್ಬದಂದು ಬಿಡುಗಡೆಯಾಗುತ್ತಿದ್ದು , ಕಳೆದ ಬಾರಿ ವಿವಾದಕ್ಕೀಡಾದ 'ಪಿಕೆ' ಮತ್ತು 'ವಿಶ್ವರೂಪಂ' ಚಿತ್ರಗಳ ಹಾಗೆ ಯಾವುದೇ ಸಮುದಾಯಕ್ಕೆ ನೋವುಂಟು ಮಾಡದೆಯಿರಲಿ ಹಾಗೆಯೇ ಚಿತ್ರವನ್ನು ಒಂದು ಅತ್ಯುತ್ತಮ ಮನರಂಜನೆಯ ವಸ್ತುವನ್ನಾಗಿ ಪ್ರೇಕ್ಷಕರು ಸ್ವೀಕರಿಸಲಿ ಎಂದು ಆಶಿಸೋಣ.. 
-ಕಪ್ಪು ಮೂಗುತ್ತಿ.. 

--------------------- Summary -----------------------------
ಚಿತ್ರದಲ್ಲಿ ನಾಯಕನಾಗಿರುವ ಸಲ್ಮಾನ್ ಖಾನ್ ಅನ್ಯ ಕೋಮಿನ ಪಾತ್ರದಲ್ಲಿ ಕಾಣಿಸಿಕೊಳ್ಳುತ್ತಿರುವ ನಾಯಕಿ ಕರೀನಾ ಕಪೂರ್'ರನ್ನು ಪ್ರೀತಿಸಿ ಮದುವೆಯಾಗಲಿರುವುದೇ ಚಿತ್ರದ ಒನ್ ಲೈನ್ ಸ್ಟೋರಿಯಾಗಿದ್ದು ಇದು ಲವ್ ಜೆಹಾದ್'ಗೆ ಬೆಂಬಲ ಸೂಚಿಸಿದೆ ಎಂದು ಕೆಲವರು ಆರೋಪಿಸಿದ್ರು.. 
ಹೌದು, ಈ ಹಿಂದೆ 'ವಾಂಟೆಡ್' ಚಿತ್ರದಲ್ಲಿ "ಏಕ್ ಬಾರ್ ಮೈ ಕಮಿಟ್ಮೆಂಟ್ ಕರ್ದಿ...ಉಸ್ಕೆ ಬಾದ್ ತೊ ಮೈ ಖುದಾ ಕಿ ಬಿ ನಯಿ ಸುನ್ತಾ..'' ಎಂದೇಳಿ ಪ್ರೇಕ್ಷಕರಿಗೆ ಹುಚ್ಚಿಡಿಸಿದ್ದ ಸಲ್ಲು  ನಂತರ 'ದಬಂಗ್'ನಲ್ಲಿ ಪಕ್ಕಾ ಪೋಲಿಸ್ ಆಫೀಸರಾಗಿ ಬಂದು "ಹಮ್ ಯಹಾಕಿ ರಾಬಿನ್ ಹುಡ್ ಹೆ...ರಾಬಿನ್ ಹುಡ್ ಪಾಂಡೆ'' ಎಂದು ಜನರ ಬಾಯಲ್ಲಿ ಸೀಟಿ ಹೊಡೆಸಿದ್ರು. 
"ಮುಜ್ಪರ್ ಏಕ್ ಏಹ್ಸಾನ್ ಕರ್ನಾ...ಕಿ ಮುಜ್ಪರ್ ಕೊಹಿ ಏಹ್ಸಾನ್ ನಾ  ಕರ್ನಾ..'' ಎಂದು ಸೂಪರ್ ಡೈಲಾಗ್ ಮೂಲಕ ಎಂಟ್ರಿ ಕೊಟ್ಟಿದ್ದ 'ಬಾಡಿಗಾರ್ಡ್' ಸಲ್ಲು ಮಿಯಾ ಇದಾದ ಮೇಲೆ ''ಆಪ್ ಡೆವಿಲ್ ಕಿ ಪೀಚೆ, ಡೇವಿಲ್ ಆಪ್ ಆಪ್ಕಾ...ಟೂ ಮಚ್ ಫನ್'' ಎಂದು 'ಕಿಕ್'ಯೇರಿಸಿದ್ದರು.ಹಾಗೆಯೇ ಭಜರಂಗಿಯಲ್ಲೂ ಈ ಓನ್ ಲೈನ್ ಡೈಲಾಗ್ ಇರಲೇ ಬೇಕಲ್ವಾ ಎಂದು ಯೋಚಿಸುತ್ತಿದ್ರೆ ಖಂಡಿತಾ ನಿಮ್ಮ ಊಹೆ ತಪ್ಪಲ್ಲ. 
ರಾಕ್ ಲೈನ್ ವೆಂಕಟೇಶ್ ಹಾಗೂ ಸಲ್ಮಾನ್ ಖಾನ್ ನಿರ್ಮಾಣದ ಭಜರಂಗಿ ಭಾಯಿಜಾನ್ ಚಿತ್ರವು ಮುಂದಿನ ಈದ್ ಹಬ್ಬದಂದು ಬಿಡುಗಡೆಯಾಗುತ್ತಿದ್ದು , ಕಳೆದ ಬಾರಿ ವಿವಾದಕ್ಕೀಡಾದ 'ಪಿಕೆ' ಮತ್ತು 'ವಿಶ್ವರೂಪಂ' ಚಿತ್ರಗಳ ಹಾಗೆ ಯಾವುದೇ ಸಮುದಾಯಕ್ಕೆ ನೋವುಂಟು ಮಾಡದೆಯಿರಲಿ ಹಾಗೆಯೇ ಚಿತ್ರವನ್ನು ಒಂದು ಅತ್ಯುತ್ತಮ ಮನರಂಜನೆಯ ವಸ್ತುವನ್ನಾಗಿ ಪ್ರೇಕ್ಷಕರು ಸ್ವೀಕರಿಸಲಿ ಎಂದು ಆಶಿಸೋಣ.. 
