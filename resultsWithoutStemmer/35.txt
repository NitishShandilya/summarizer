ಬೆಂಗಳೂರು: ಸುಂದರ ಪದಗಳ ಮೂಲಕ ವೀಕ್ಷಕ ವಿವರಣೆ ನೀಡಿ ಕ್ರಿಕೆಟ್‌ ಪ್ರೇಮಿಗಳ ಮನ ಗೆದ್ದಿದ್ದ  ಹರ್ಷ ಭೋಗ್ಲೆ ಅವರ ವಿರುದ್ಧ ಭಾರತದ ಕೆಲ ಹಿರಿಯ ಆಟಗಾರರು ದೂರು ಕೊಟ್ಟಿದ್ದರಿಂದಲೇ ಬಿಸಿಸಿಐ ಅವರನ್ನು ಐಪಿಎಲ್‌ ಟೂರ್ನಿ ಯಿಂದ ಕೈಬಿಟ್ಟಿದೆಯೇ?ಹೀಗೊಂದು ವದಂತಿ ಕ್ರಿಕೆಟ್‌ ವಲಯದಲ್ಲಿ ಹರಿದಾಡುತ್ತಿದೆ.
ಐಪಿಎಲ್‌ ಒಂಬತ್ತನೇ ಆವೃತ್ತಿ ಆರಂಭವಾಗಲು ಕೆಲ ದಿನಗಳು ಬಾಕಿಯಿದ್ದಾಗ ಹರ್ಷ ಭೋಗ್ಲೆ  ಜೊತೆಗಿನ ಒಪ್ಪಂದವನ್ನು ಬಿಸಿಸಿಐ ರದ್ದು ಮಾಡಿದೆ.
ಇದು ಭಾರಿ ಚರ್ಚೆಗೆ ಕಾರಣವಾಗಿದೆ.ಈ ಘಟನೆಗೆ ಸಂಬಂಧಿಸಿದಂತೆ ಫೇಸ್‌ಬುಕ್‌ನಲ್ಲಿ ಬರೆದುಕೊಂಡಿರುವ ಹೈದರಾಬಾದ್‌ ಮೂಲದ ಭೋಗ್ಲೆ ‘ಈ ಸಂದರ್ಭದಲ್ಲಿ ನನ್ನನ್ನು ಕೈಬಿಟ್ಟಿದ್ದು ಏಕೆ ಎಂಬುದು ಗೊತ್ತಿಲ್ಲ’ ಎಂದಿದ್ದಾರೆ.‘ಐಪಿಎಲ್‌ನಲ್ಲಿ ವೀಕ್ಷಕ ವಿವರಣೆ ನೀಡಲು ನನಗೇಕೆ ಅವಕಾಶವಿಲ್ಲವೆಂ ಬುದು ತಿಳಿದಿಲ್ಲ.
ಇದರ ಬಗ್ಗೆ ಯಾರೂ ಏನೂ ಹೇಳಿಲ್ಲ.
ಜನರೇ ನನ್ನನ್ನು ತಿರಸ್ಕರಿ ಸಿದರೆ ಅದನ್ನು ನಾನು ಒಪ್ಪಿಕೊಳ್ಳುತ್ತೇನೆ.
ನನ್ನನ್ನು ತೆಗೆದು ಹಾಕುವುದು ಬಿಸಿಸಿಐನ ಆಡಳಿತಾತ್ಮಕ ನಿರ್ಧಾರ ಎಂದಷ್ಟೇ ನನಗೆ ಗೊತ್ತಾಗಿದೆ’ ಎಂದು  ಭೋಗ್ಲೆ ತಿಳಿಸಿದ್ದಾರೆ.ಈ ಬಾರಿಯ ಐಪಿಎಲ್ ಟೂರ್ನಿ ಅರಂಭಕ್ಕೂ ಮುನ್ನ ನಡೆದ ಪ್ರಚಾರದ ವಿಡಿಯೊಗಳಲ್ಲಿ ಭೋಗ್ಲೆ ಕಾಣಿಸಿ ಕೊಂಡಿದ್ದರು.
ಇತ್ತೀಚಿಗೆ ನಡೆದ ವಿಶ್ವ ಟ್ವೆಂಟಿ–20 ಕ್ರಿಕೆಟ್‌ ಟೂರ್ನಿಯ ಬಳಿಕ ಭಾರತ ತಂಡದ ಕೆಲ ಆಟಗಾರರು   ಭೋಗ್ಲೆ ಅವರನ್ನು ಕೈಬಿಡುವಂತೆ  ಒತ್ತಡ ಹೇರಿದ್ದರು ಎನ್ನುವ ಸುದ್ದಿಯೂ ಸಾಮಾ ಜಿಕ ತಾಣಗಳಲ್ಲಿ ಹರಿದಾಡುತ್ತಿದೆ.‘ಇತ್ತೀಚಿಗೆ ನಡೆದ ಟೂರ್ನಿಗಳಲ್ಲಿ ಭೋಗ್ಲೆ  ನಮ್ಮ ತಂಡಕ್ಕಿಂತ  ಎದುರಾಳಿ ತಂಡದ ಆಟಗಾರರ ಬಗ್ಗೆಯೇ ಹೆಚ್ಚು ಮಾತನಾಡಿದ್ದಾರೆ.
ಅವರು   ಭಾರತದ ಆಟಗಾರರ ಕುರಿತು ಹೆಚ್ಚು ಮಾತನಾಡ ಬೇಕಲ್ಲವೇ’ ಎಂದು ಬಾಲಿವುಡ್‌ ನಟ ಅಮಿತಾಭ್‌ ಬಚ್ಚನ್‌ ಟ್ವಿಟರ್‌ನಲ್ಲಿ ಪ್ರಶ್ನಿಸಿದ್ದರು.
ಈ ಅಂಶದ ಬಗ್ಗೆಯೂ ಚರ್ಚೆ ನಡೆಯುತ್ತಿದೆ.‘ವೀಕ್ಷಕ ವಿವರಣೆ ನೀಡುವುದಷ್ಟೇ ನನ್ನ ಕೆಲಸ.
ಪಂದ್ಯವಿದ್ದಾಗ ಹೋಗಿ ಆ ಕೆಲಸ ಮಾಡುತ್ತೇನೆ.
ಪಂದ್ಯದ ಆಗು ಹೋಗುಗಳ ಬಗ್ಗೆ ಕಥೆಯ ರೂಪದಲ್ಲಿ ವಿವರಣೆ ನೀಡುತ್ತೇನೆ.
ನಾನೇ ಕಥೆಯಾ ಗಲು ಇಷ್ಟಪಡುವುದಿಲ್ಲ.
ನನ್ನನ್ನು ಬೆಂಬಲಿಸಿದ್ದಕ್ಕೆ ಎಲ್ಲರಿಗೂ ಧನ್ಯವಾದ.
ಮತ್ತೊಂದು ಐಪಿಎಲ್‌ನ ಮಜಾ ಸವಿ ಯೋಣ’ ಎಂದು ಭೋಗ್ಲೆ ಹೇಳಿದ್ದಾರೆ.ಬಿಸಿಸಿಐನ ಈ ಕ್ರಮದ ಬಗ್ಗೆ ಸಾಮಾಜಿಕ ತಾಣಗಳಲ್ಲಿ ಆಕ್ರೋಶ ವ್ಯಕ್ತವಾಗಿದೆ.‘ಅಮಿತಾಭ್‌ ಬಚ್ಚನ್‌ ಇಲ್ಲದ ಬಾಲಿವುಡ್‌, ರಜನಿಕಾಂತ್ ಇಲ್ಲದ ದಕ್ಷಿಣ ಭಾರತದ ಚಿತ್ರರಂಗ, ಲತಾ ಮಂಗೇಶ್ಕರ್‌ ಇಲ್ಲದ ಹಿಂದಿ ಚಲನಚಿತ್ರ ಸಂಗೀತ,  ಹರ್ಷ ಭೋಗ್ಲೆ ಇಲ್ಲದ ಕ್ರಿಕೆಟ್ ನೋಡಲು ಕಷ್ಟವಾಗುತ್ತದೆ’ ಎಂದು ಆಶಿಶ್‌ ಪಟೇಲ್‌ ಎನ್ನುವ ಅಭಿಮಾನಿ ಟ್ವಿಟರ್‌ನಲ್ಲಿ ಬರೆದಿದ್ದಾರೆ.‘ಕೆಲ ಕ್ರಿಕೆಟಿಗರು ಬಿಸಿಸಿಐ ಮೇಲೆ ಒತ್ತಡ ಹೇರಿ ಭೋಗ್ಲೆ ಅವರನ್ನು ತೆಗೆದು ಹಾಕುವಂತೆ ಮಾಡಿದ್ದಾರೆ.
ಅದೇ ಕ್ರಿಕೆಟಿ ಗರು ಮಂಡಳಿಯ ಕಳಂಕ ತೊಳೆಯಲು ಇದೇ ರೀತಿ ಮಾಡುವರೇ’ ಎಂದು ಗೌರವ್‌ ಪಾರಿಕ್‌ ಎಂಬುವರು ಚಾಟಿ ಬೀಸಿದ್ದಾರೆ.‘ಬೇರೆ ತಂಡಗಳ ಪ್ರದರ್ಶನಕ್ಕೆ ಮೆಚ್ಚುಗೆ ವ್ಯಕ್ತಪಡಿಸಿದ ಕಾರಣಕ್ಕೆ ಭೋಗ್ಲೆ  ಅವರನ್ನು ಬಿಸಿಸಿಐ ತೆಗೆದು ಹಾಕಿದೆಯೇ.
ಭಾರತ ಆಡಿದ ಬಹುತೇಕ ಪ್ರಮುಖ ಪಂದ್ಯಗಳಿಗೂ ಅವರು ನಮಗೆ ಬೆಂಬಲ ನೀಡಿದ್ದಾರೆ’ ಎಂದು ಭಾರತ ತಂಡದ ಸ್ಪಿನ್ನರ್ ರವೀಂದ್ರ ಜಡೇಜ ಟ್ವಿಟ್‌ ಮಾಡಿದ್ದಾರೆ.ಭೋಗ್ಲೆ 19 ವರ್ಷದವರಾಗಿದ್ದಾಗ  ಆಲ್‌ ಇಂಡಿಯಾ ರೇಡಿಯೊಗೆ ವೀಕ್ಷಕ ವಿವರಣೆ ನೀಡಲು ಆರಂಭಿಸಿದರು.
1992ರ ಐಸಿಸಿ ಏಕದಿನ ವಿಶ್ವಕಪ್‌ ಟೂರ್ನಿಗೆ ವೀಕ್ಷಕ ವಿವರಣೆ ನೀಡಲು ಆಸ್ಟ್ರೇಲಿಯಾ ಬ್ರಾಡ್‌ಕಾಸ್ಟಿಂಗ್‌ ಕಾರ್ಪೊ ರೇಷನ್‌ನಿಂದ ಆಹ್ವಾನ ಪಡೆದ ಭಾರ ತದ ಮೊದಲ ವೀಕ್ಷಕ ವಿವರಣೆಗಾರ ಎಂಬ ದಾಖಲೆ ಭೋಗ್ಲೆ ಹೆಸರಿನಲ್ಲಿದೆ.
1996 ಮತ್ತು 1999ರ ವಿಶ್ವಕಪ್‌ ಟೂರ್ನಿಗಳಿಗೆ  ಬಿ.ಬಿ.ಸಿಯಲ್ಲಿ ಕಾರ್ಯ ನಿರ್ವಹಿಸಿದ್ದರು.ಭೋಗ್ಲೆ ಅವರಿಗೆ ಟ್ವಿಟರ್‌ನಲ್ಲಿ 35 ಲಕ್ಷ ಹಿಂಬಾಲಕರು ಇದ್ದಾರೆ.
***<em>ವಿರಾಟ್‌ ಕೊಹ್ಲಿ ಇಲ್ಲದ ಭಾರತ ತಂಡವನ್ನು, ಹರ್ಷ ಭೋಗ್ಲೆ ಇಲ್ಲದ ವೀಕ್ಷಕ ವಿವರಣೆಯನ್ನು ಕಲ್ಪಿಸಿಕೊಳ್ಳಲು ಸಾಧ್ಯವೇ ಇಲ್ಲ.-</em>ರವೀಂದ್ರ ಜಡೇಜ,<em> ಭಾರತ ತಂಡದ ಆಟಗಾರ</em>

--------------------- Summary -----------------------------
ಮತ್ತೊಂದು ಐಪಿಎಲ್‌ನ ಮಜಾ ಸವಿ ಯೋಣ’ ಎಂದು ಭೋಗ್ಲೆ ಹೇಳಿದ್ದಾರೆ.ಬಿಸಿಸಿಐನ ಈ ಕ್ರಮದ ಬಗ್ಗೆ ಸಾಮಾಜಿಕ ತಾಣಗಳಲ್ಲಿ ಆಕ್ರೋಶ ವ್ಯಕ್ತವಾಗಿದೆ.‘ಅಮಿತಾಭ್‌ ಬಚ್ಚನ್‌ ಇಲ್ಲದ ಬಾಲಿವುಡ್‌, ರಜನಿಕಾಂತ್ ಇಲ್ಲದ ದಕ್ಷಿಣ ಭಾರತದ ಚಿತ್ರರಂಗ, ಲತಾ ಮಂಗೇಶ್ಕರ್‌ ಇಲ್ಲದ ಹಿಂದಿ ಚಲನಚಿತ್ರ ಸಂಗೀತ,  ಹರ್ಷ ಭೋಗ್ಲೆ ಇಲ್ಲದ ಕ್ರಿಕೆಟ್ ನೋಡಲು ಕಷ್ಟವಾಗುತ್ತದೆ’ ಎಂದು ಆಶಿಶ್‌ ಪಟೇಲ್‌ ಎನ್ನುವ ಅಭಿಮಾನಿ ಟ್ವಿಟರ್‌ನಲ್ಲಿ ಬರೆದಿದ್ದಾರೆ.‘ಕೆಲ ಕ್ರಿಕೆಟಿಗರು ಬಿಸಿಸಿಐ ಮೇಲೆ ಒತ್ತಡ ಹೇರಿ ಭೋಗ್ಲೆ ಅವರನ್ನು ತೆಗೆದು ಹಾಕುವಂತೆ ಮಾಡಿದ್ದಾರೆ.
ಇತ್ತೀಚಿಗೆ ನಡೆದ ವಿಶ್ವ ಟ್ವೆಂಟಿ–20 ಕ್ರಿಕೆಟ್‌ ಟೂರ್ನಿಯ ಬಳಿಕ ಭಾರತ ತಂಡದ ಕೆಲ ಆಟಗಾರರು   ಭೋಗ್ಲೆ ಅವರನ್ನು ಕೈಬಿಡುವಂತೆ  ಒತ್ತಡ ಹೇರಿದ್ದರು ಎನ್ನುವ ಸುದ್ದಿಯೂ ಸಾಮಾ ಜಿಕ ತಾಣಗಳಲ್ಲಿ ಹರಿದಾಡುತ್ತಿದೆ.‘ಇತ್ತೀಚಿಗೆ ನಡೆದ ಟೂರ್ನಿಗಳಲ್ಲಿ ಭೋಗ್ಲೆ  ನಮ್ಮ ತಂಡಕ್ಕಿಂತ  ಎದುರಾಳಿ ತಂಡದ ಆಟಗಾರರ ಬಗ್ಗೆಯೇ ಹೆಚ್ಚು ಮಾತನಾಡಿದ್ದಾರೆ.
ಬೆಂಗಳೂರು: ಸುಂದರ ಪದಗಳ ಮೂಲಕ ವೀಕ್ಷಕ ವಿವರಣೆ ನೀಡಿ ಕ್ರಿಕೆಟ್‌ ಪ್ರೇಮಿಗಳ ಮನ ಗೆದ್ದಿದ್ದ  ಹರ್ಷ ಭೋಗ್ಲೆ ಅವರ ವಿರುದ್ಧ ಭಾರತದ ಕೆಲ ಹಿರಿಯ ಆಟಗಾರರು ದೂರು ಕೊಟ್ಟಿದ್ದರಿಂದಲೇ ಬಿಸಿಸಿಐ ಅವರನ್ನು ಐಪಿಎಲ್‌ ಟೂರ್ನಿ ಯಿಂದ ಕೈಬಿಟ್ಟಿದೆಯೇ?ಹೀಗೊಂದು ವದಂತಿ ಕ್ರಿಕೆಟ್‌ ವಲಯದಲ್ಲಿ ಹರಿದಾಡುತ್ತಿದೆ.
ನನ್ನನ್ನು ತೆಗೆದು ಹಾಕುವುದು ಬಿಸಿಸಿಐನ ಆಡಳಿತಾತ್ಮಕ ನಿರ್ಧಾರ ಎಂದಷ್ಟೇ ನನಗೆ ಗೊತ್ತಾಗಿದೆ’ ಎಂದು  ಭೋಗ್ಲೆ ತಿಳಿಸಿದ್ದಾರೆ.ಈ ಬಾರಿಯ ಐಪಿಎಲ್ ಟೂರ್ನಿ ಅರಂಭಕ್ಕೂ ಮುನ್ನ ನಡೆದ ಪ್ರಚಾರದ ವಿಡಿಯೊಗಳಲ್ಲಿ ಭೋಗ್ಲೆ ಕಾಣಿಸಿ ಕೊಂಡಿದ್ದರು.
