ಸಿಂಗಪುರ (ಪಿಟಿಐ): ಭಾರತದ ಸೈನಾ ನೆಹ್ವಾಲ್ ಅವರು ಮಂಗಳವಾರ ಆರಂಭವಾಗಲಿರುವ ಸಿಂಗಪುರ ಸೂಪರ್ ಸಿರೀಸ್ ಬ್ಯಾಡ್ಮಿಂಟನ್ ಟೂರ್ನಿಯಲ್ಲಿ ಮತ್ತೊಂದು ಬಾರಿ ಪ್ರಶಸ್ತಿ ಗೆಲ್ಲುವ ಹುಮ್ಮಸ್ಸಿನಲ್ಲಿದ್ದಾರೆ.
ಆರು ವರ್ಷಗಳ ಹಿಂದೆ ಅವರು ಈ ಪ್ರತಿಷ್ಠಿತ ಟೂರ್ನಿಯಲ್ಲಿ ಚಿನ್ನದ ಪದಕ ಜಯಿಸಿದ್ದರು.
ಅದರ ನಂತರ  ಮೂರು ಬಾರಿ ಟೂರ್ನಿಯಲ್ಲಿ ಭಾಗವಹಿಸಿದ್ದ ಅವರು ಕ್ವಾರ್ಟರ್‌ಫೈನಲ್‌ನಲ್ಲಿ ಸೋಲ ನುಭವಿಸಿದ್ದರು.
ಪಾದದ ಗಾಯ ದಿಂದಾಗಿ ಅವರು ಹೋದ ವರ್ಷ ಟೂರ್ನಿಯಲ್ಲಿ ಆಡಿರಲಿಲ್ಲ.ಈ ಬಾರಿಯ ಟೂರ್ನಿಯಲ್ಲಿ ವಿಶ್ವದ ಎಂಟನೇ ಶ್ರೇಯಾಂಕದ ಆಟಗಾರ್ತಿ ಸೈನಾ ಅವರು ಬುಧವಾರ ನಡೆಯುವ ಪಂದ್ಯದಲ್ಲಿ ಅಮೆರಿಕದ ಬೀವೆನ್ ಝಾಂಗ್ ಅವರನ್ನು ಎದುರಿಸುವರು.ಈ ವರ್ಷ ಅವರು ಆಡಿದ ಕಳೆದ ಮೂರು ಟೂರ್ನಿಗಳಲ್ಲಿಯೂ ಫೈನಲ್ ತಲುಪುವಲ್ಲಿ ಎಡವಿದ್ದಾರೆ ಸ್ವಿಸ್ ಗ್ರ್ಯಾನ್‌ ಪ್ರಿ ಗೋಲ್ಡ್, ಇಂಡಿಯಾ ಓಪನ್ ಸೂಪರ್ ಸಿರೀಸ್ ಮತ್ತು ಮಲೇಷ್ಯಾ ಸೂಪರ್ ಸಿರೀಸ್ ಪ್ರೀಮಿಯರ್ ಟೂರ್ನಿ ಗಳಲ್ಲಿ ಅವರು ನಾಲ್ಕರ ಘಟ್ಟಕ್ಕೆ ಪ್ರವೇಶಿಸಿದ್ದರು.ಕಣದಲ್ಲಿ ಸಿಂಧು, ಶ್ರೀಕಾಂತ್: ವಿಶ್ವ ಬ್ಯಾಡ್ಮಿಂಟನ್‌ನಲ್ಲಿ ಎರಡು ಬಾರಿ ಕಂಚಿನ ಪದಕ ಗಳಿಸಿದ್ದ ಪಿ.ವಿ.
ಸಿಂಧು ಮತ್ತು ಕಿದಂಬಿ ಶ್ರೀಕಾಂತ್ ಅವರು ಮುಖ್ಯ ಸುತ್ತಿನಲ್ಲಿ ಆಡಲಿದ್ದಾರೆ.ಈಚೆಗೆ ನಡೆದ ಇಂಡಿಯಾ ಓಪನ್ ಮತ್ತು ಮಲೇಷ್ಯಾ ಓಪನ್  ಟೂರ್ನಿಗಳಲ್ಲಿ ಸಿಂಧು ಎಂಟರ ಘಟ್ಟದಲ್ಲಿ ಸೋತಿದ್ದರು.
ಮರಳಿ ತಮ್ಮ ಫಾರ್ಮ್ ಕಂಡುಕೊಳ್ಳಲು ಈಗ ಅವರಿಗೆ ಮತ್ತೊಂದು ಅವಕಾಶ ಲಭಿಸಿದೆ.
ಈ ಟೂರ್ನಿಯ ಮೊದಲ ಪಂದ್ಯದಲ್ಲಿ ಸಿಂಧು ಅವರು ಥಾಯ್ಲೆಂಡ್‌ನ ಬುಸ್ನಾನ್ ಒಂಗ್‌ಬುಮ್ರುಂಗಪನ್ ಅವರನ್ನು ಎದು ರಿಸುವರು.
ಸಿಂಧು ಒಟ್ಟು ಆರು ಸಲ ಬುಸ್ನಾನ್ ಅವರನ್ನು ಸೋಲಿಸಿದ್ದಾರೆ.ಪುರುಷರ ಸಿಂಗಲ್ಸ್‌ನಲ್ಲಿ  ಕೆ.
ಶ್ರೀಕಾಂತ್, ಬೆಂಗಳೂರಿನ ಅಜಯ್ ಜಯರಾಮ್, ಎಚ್‌.ಎಸ್.
ಪ್ರಣಯ್  ಪುರುಷರ ವಿಭಾಗದಲ್ಲಿ ಪ್ರಶಸ್ತಿಗಾಗಿ ಸ್ಪರ್ಧಿಸಲಿದ್ದಾರೆ.ಕಳೆದ ಎರಡು ಟೂರ್ನಿಗಳಲ್ಲಿಯೂ  ಶ್ರೀಕಾಂತ್ ಅವರು ಮೊದಲ ಸುತ್ತಿನಲ್ಲಿಯೇ ಹೊರಬಿದ್ದಿದ್ದರು.
ಚೈನಿಸ್ ತೈಪೆಯ ಸು ಜೆನ್ ಹಾವೊ  ಅವರನ್ನು ಶ್ರೀಕಾಂತ್ ಎದುರಿಸುವರು.
2014ರ ಡೆನ್ಮಾರ್ಕ್ ಓಪನ್ ಮತ್ತು 2015ರ ವಿಶ್ವ ಚಾಂಪಿಯನ್‌ಷಿಪ್‌ನಲ್ಲಿ ಶ್ರೀಕಾಂತ್ ಅವರು ಹಾವೊ ಅವರನ್ನು ಮಣಿಸಿದ್ದರು.ಸ್ವಿಸ್ ಓಪನ್ ಚಾಂಪಿಯನ್ ಆಗಿದ್ದ ಪ್ರಣಯ್ ಅವರು ವಿಶ್ವದ ಅಗ್ರಶ್ರೇಯಾಂಕದ ಆಟಗಾರ, ಚೀನಾದ ಚೆನ್ ಲಾಂಗ್ ಅವರನ್ನು ತಮ್ಮ ಮೊದಲ ಪಂದ್ಯದಲ್ಲಿ ಎದುರಿಸುವರು.
22ನೇ ಶ್ರೇಯಾಂಕದ  ಪ್ರಣಯ್   2014ರಲ್ಲಿ ಇಂಡಿಯಾ ಓಪನ್ ಟೂರ್ನಿಯಲ್ಲಿ ಎರಡು ಬಾರಿ ಲಾಂಗ್ ಎದುರು ಸೋತಿದ್ದರು.ವಿಶ್ವದ 24ನೇ ಶ್ರೇಯಾಂಕದ ಆಟಗಾರ ಅಜಯ್ ಜಯರಾಮ್ ಒಲಿಂಪಿಕ್ ಅರ್ಹತೆ ಗಿಟ್ಟಿಸುವತ್ತ ಚಿತ್ತ ನೆಟ್ಟಿದ್ದಾರೆ.
ತಮ್ಮ ಮೊದಲ ಪಂದ್ಯದಲ್ಲಿ ಅವರು ಜರ್ಮನಿಯ ಮಾರ್ಕ್ ಜ್ವಿಬ್ಲರ್ ಅವರನ್ನು ಎದುರಿಸಲಿದ್ದಾರೆ.
ಇತ್ತೀಚೆಗೆ ಇಂಡಿಯಾ ಓಪನ್ ಟೂರ್ನಿಯಲ್ಲಿ ಮಾರ್ಕ್ ಎದುರು ಅಜಯ್  ಪರಾಭವಗೊಂಡಿದ್ದರು.ಪುರುಷರ ಡಬಲ್ಸ್‌ನಲ್ಲಿ ಪ್ರಣವ್ ಜೆರ್ರಿ ಚೋಪ್ರಾ ಮತ್ತು ಅಕ್ಷಯ್ ದೇವಳಕರ್ ಅವರು ಚೀನಾದ ಲಿಯು ಚೆಂಗ್ ಮತ್ತು ಲು ಕೈ ಜೋಡಿಯ ವಿರುದ್ಧ ಆಡಲಿದ್ದಾರೆ.ಮಹಿಳೆಯರ ಡಬಲ್ಸ್‌ನಲ್ಲಿ 15ನೇ ಶ್ರೇಯಾಂಕದ ಜೋಡಿ ಜ್ವಾಲಾ ಗುಟ್ಟಾ ಮತ್ತು ಅಶ್ವಿನಿ ಪೊನ್ನಪ್ಪ ಜೋಡಿಯು ಕೊರಿಯಾದ ಗೊ ಆ ರಾ ಮತ್ತು ಯೂ ಹೇ ವನ್ ಅವರ ಎದುರು ಆಡಲಿದ್ದಾರೆ.

--------------------- Summary -----------------------------
ಪಾದದ ಗಾಯ ದಿಂದಾಗಿ ಅವರು ಹೋದ ವರ್ಷ ಟೂರ್ನಿಯಲ್ಲಿ ಆಡಿರಲಿಲ್ಲ.ಈ ಬಾರಿಯ ಟೂರ್ನಿಯಲ್ಲಿ ವಿಶ್ವದ ಎಂಟನೇ ಶ್ರೇಯಾಂಕದ ಆಟಗಾರ್ತಿ ಸೈನಾ ಅವರು ಬುಧವಾರ ನಡೆಯುವ ಪಂದ್ಯದಲ್ಲಿ ಅಮೆರಿಕದ ಬೀವೆನ್ ಝಾಂಗ್ ಅವರನ್ನು ಎದುರಿಸುವರು.ಈ ವರ್ಷ ಅವರು ಆಡಿದ ಕಳೆದ ಮೂರು ಟೂರ್ನಿಗಳಲ್ಲಿಯೂ ಫೈನಲ್ ತಲುಪುವಲ್ಲಿ ಎಡವಿದ್ದಾರೆ ಸ್ವಿಸ್ ಗ್ರ್ಯಾನ್‌ ಪ್ರಿ ಗೋಲ್ಡ್, ಇಂಡಿಯಾ ಓಪನ್ ಸೂಪರ್ ಸಿರೀಸ್ ಮತ್ತು ಮಲೇಷ್ಯಾ ಸೂಪರ್ ಸಿರೀಸ್ ಪ್ರೀಮಿಯರ್ ಟೂರ್ನಿ ಗಳಲ್ಲಿ ಅವರು ನಾಲ್ಕರ ಘಟ್ಟಕ್ಕೆ ಪ್ರವೇಶಿಸಿದ್ದರು.ಕಣದಲ್ಲಿ ಸಿಂಧು, ಶ್ರೀಕಾಂತ್: ವಿಶ್ವ ಬ್ಯಾಡ್ಮಿಂಟನ್‌ನಲ್ಲಿ ಎರಡು ಬಾರಿ ಕಂಚಿನ ಪದಕ ಗಳಿಸಿದ್ದ ಪಿ.ವಿ.
ಇತ್ತೀಚೆಗೆ ಇಂಡಿಯಾ ಓಪನ್ ಟೂರ್ನಿಯಲ್ಲಿ ಮಾರ್ಕ್ ಎದುರು ಅಜಯ್  ಪರಾಭವಗೊಂಡಿದ್ದರು.ಪುರುಷರ ಡಬಲ್ಸ್‌ನಲ್ಲಿ ಪ್ರಣವ್ ಜೆರ್ರಿ ಚೋಪ್ರಾ ಮತ್ತು ಅಕ್ಷಯ್ ದೇವಳಕರ್ ಅವರು ಚೀನಾದ ಲಿಯು ಚೆಂಗ್ ಮತ್ತು ಲು ಕೈ ಜೋಡಿಯ ವಿರುದ್ಧ ಆಡಲಿದ್ದಾರೆ.ಮಹಿಳೆಯರ ಡಬಲ್ಸ್‌ನಲ್ಲಿ 15ನೇ ಶ್ರೇಯಾಂಕದ ಜೋಡಿ ಜ್ವಾಲಾ ಗುಟ್ಟಾ ಮತ್ತು ಅಶ್ವಿನಿ ಪೊನ್ನಪ್ಪ ಜೋಡಿಯು ಕೊರಿಯಾದ ಗೊ ಆ ರಾ ಮತ್ತು ಯೂ ಹೇ ವನ್ ಅವರ ಎದುರು ಆಡಲಿದ್ದಾರೆ.
2014ರ ಡೆನ್ಮಾರ್ಕ್ ಓಪನ್ ಮತ್ತು 2015ರ ವಿಶ್ವ ಚಾಂಪಿಯನ್‌ಷಿಪ್‌ನಲ್ಲಿ ಶ್ರೀಕಾಂತ್ ಅವರು ಹಾವೊ ಅವರನ್ನು ಮಣಿಸಿದ್ದರು.ಸ್ವಿಸ್ ಓಪನ್ ಚಾಂಪಿಯನ್ ಆಗಿದ್ದ ಪ್ರಣಯ್ ಅವರು ವಿಶ್ವದ ಅಗ್ರಶ್ರೇಯಾಂಕದ ಆಟಗಾರ, ಚೀನಾದ ಚೆನ್ ಲಾಂಗ್ ಅವರನ್ನು ತಮ್ಮ ಮೊದಲ ಪಂದ್ಯದಲ್ಲಿ ಎದುರಿಸುವರು.
ಸಿಂಧು ಮತ್ತು ಕಿದಂಬಿ ಶ್ರೀಕಾಂತ್ ಅವರು ಮುಖ್ಯ ಸುತ್ತಿನಲ್ಲಿ ಆಡಲಿದ್ದಾರೆ.ಈಚೆಗೆ ನಡೆದ ಇಂಡಿಯಾ ಓಪನ್ ಮತ್ತು ಮಲೇಷ್ಯಾ ಓಪನ್  ಟೂರ್ನಿಗಳಲ್ಲಿ ಸಿಂಧು ಎಂಟರ ಘಟ್ಟದಲ್ಲಿ ಸೋತಿದ್ದರು.
