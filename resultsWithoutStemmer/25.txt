ನವದೆಹಲಿ (ಪಿಟಿಐ): ತಾವಾಡಿದ ಮೊದಲ ಪಂದ್ಯಗಳಲ್ಲಿ ಸೋಲು ಕಂಡಿರುವ ಡೆಲ್ಲಿ ಡೇರ್‌ಡೆವಿಲ್ಸ್ ಮತ್ತು ಕಿಂಗ್ಸ್‌ ಇಲೆವೆನ್ ಪಂಜಾಬ್ ತಂಡಗಳಿಗೆ ಈಗ ಪುಟಿದೇಳುವ ಸವಾಲು ಎದುರಾಗಿದೆ.ಈ ತಂಡಗಳು ಇಲ್ಲಿನ ಫಿರೋಜ್‌ ಷಾ ಕೋಟ್ಲಾ ಕ್ರೀಡಾಂಗಣದಲ್ಲಿ ಶುಕ್ರವಾರ ನಡೆಯಲಿರುವ ಪಂದ್ಯದಲ್ಲಿ ಪೈಪೋಟಿ ನಡೆಸಲಿವೆ.
ಮೊದಲ ಪ್ರಶಸ್ತಿಯ ನಿರೀಕ್ಷೆಯಲ್ಲಿರುವ ಜಹೀರ್‌ ಖಾನ್‌ ನಾಯಕತ್ವದ ಡೇರ್‌ಡೆವಿಲ್ಸ್ ತಂಡ ಏಪ್ರಿಲ್‌ ಹತ್ತರಂದು ಕೋಲ್ಕತ್ತ ನೈಟ್‌ ರೈಡರ್ಸ್ ಎದುರು ಸೋಲು ಕಂಡಿತ್ತು.ಈ ತಂಡ 2009 ಮತ್ತು 2012ರ ಟೂರ್ನಿಗಳಲ್ಲಿ ಮೂರನೇ ಸ್ಥಾನ ಪಡೆದಿತ್ತು.
ಇದು  ಡೆಲ್ಲಿ ತಂಡದ ಶ್ರೇಷ್ಠ ಸಾಧನೆ ಎನಿಸಿದೆ.
ಬಲಿಷ್ಠ ಆಟಗಾರರಿದ್ದರೂ ಡೆಲ್ಲಿಗೆ ಒಮ್ಮೆಯೂ ಫೈನಲ್‌ ತಲುಪಲು ಸಾಧ್ಯವಾಗಿಲ್ಲ.
ಎಂಟನೇ ಆವೃತ್ತಿಯಲ್ಲಿ ಕಳಪೆ ಪ್ರದರ್ಶನ ತೋರಿ ಏಳನೇ ಸ್ಥಾನಕ್ಕೆ ತೃಪ್ತಿಪಟ್ಟಿತ್ತು.ವೈಫಲ್ಯದ ಚಿಂತೆ: ಈ ಟೂರ್ನಿಯ ಮೊದಲ ಪಂದ್ಯದಲ್ಲಿ ಡೆಲ್ಲಿ ತಂಡ ನೈಟ್ ರೈಡರ್ಸ್ ಎದುರು ಬ್ಯಾಟಿಂಗ್ ವೈಫಲ್ಯ ಅನುಭವಿಸಿತ್ತು.ಭರವಸೆಯ ಬ್ಯಾಟ್ಸ್‌ಮನ್‌ ಕರ್ನಾಟಕದ ಮಯುಂಕ್‌ ಅಗರವಾಲ್,  ಕ್ವಿಂಟನ್‌ ಡಿ ಕಾಕ್‌, ಶ್ರೇಯಸ್ ಅಯ್ಯರ್,  ಡೆಲ್ಲಿ ಪರ ಮೊದಲ ಟೂರ್ನಿ ಆಡುತ್ತಿರುವ ಕರ್ನಾಟಕದ  ಕರುಣ್ ನಾಯರ್‌, ಸಂಜು ಸ್ಯಾಮ್ಸನ್‌ ಮತ್ತು ಪವನ್ ನೇಗಿ ಅವರಿದ್ದರೂ ತಂಡ ಉತ್ತಮ ಮೊತ್ತ ಕಲೆ ಹಾಕುವಲ್ಲಿ ವಿಫಲವಾಗಿತ್ತು.
ಮೊದಲ ಪಂದ್ಯದಲ್ಲಿ ಕೇವಲ 98 ರನ್‌ಗೆ ಆಲೌಟ್‌ ಆಗಿದ್ದೇ ಸಾಕ್ಷಿ.ಆದರೆ ಈ ತಂಡ ಪುಟಿದೇಳಬಲ್ಲ ಸಾಮರ್ಥ್ಯ ಹೊಂದಿದೆ.
ವಿಶ್ವ ಟ್ವೆಂಟಿ–20 ಟೂರ್ನಿಯಲ್ಲಿ ವೆಸ್ಟ್‌ ಇಂಡೀಸ್ ತಂಡ ಚಾಂಪಿಯನ್‌ ಆಗಲು ಕಾರಣರಾಗಿದ್ದ ಕಾರ್ಲೊಸ್‌ ಬ್ಯಾಥ್‌ವೈಟ್‌ ಡೆಲ್ಲಿ ತಂಡದ ಪ್ರಮುಖ ಬ್ಯಾಟಿಂಗ್ ಶಕ್ತಿಯೆನಿಸಿದ್ದಾರೆ.
ಇಂಗ್ಲೆಂಡ್‌ ಎದುರಿನ ಆ ಪಂದ್ಯದಲ್ಲಿ ಬ್ರಾಥ್‌ವೈಟ್‌ ಬೆನ್‌ ಸ್ಟೋಕ್ಸ್‌ ಬೌಲಿಂಗ್‌ನಲ್ಲಿ ಸತತ ನಾಲ್ಕು ಸಿಕ್ಸರ್‌ಗಳನ್ನು ಬಾರಿಸಿದ್ದರು.ಈ ಬಾರಿಯ ಹರಾಜಿನಲ್ಲಿ ಹೆಚ್ಚು ಬೆಲೆಗೆ ಮಾರಾಟವಾದ ಭಾರತದ ಆಟಗಾರರ ಪಟ್ಟಿಯಲ್ಲಿ ಅಗ್ರಸ್ಥಾನ ಹೊಂದಿರುವ ಪವನ್ ನೇಗಿ ಕೂಡ ಸಾಮರ್ಥ್ಯ ಸಾಬೀತು ಪಡಿಸಬೇಕಿದೆ.
ನೇಗಿ ₹ 8.5 ಕೋಟಿಗೆ ಮಾರಾಟವಾಗಿದ್ದರು.ಇತ್ತೀಚಿಗಷ್ಟೇ ಅಂತರರಾಷ್ಟ್ರೀಯ ಕ್ರಿಕೆಟ್‌ಗೆ ನಿವೃತ್ತಿ ಪ್ರಕಟಿಸಿರುವ ಎಡಗೈ ವೇಗಿ ಜಹೀರ್‌ಗೆ ಹೊದಾಗಿ ನಾಯಕ ಜವಾಬ್ದಾರಿ ಲಭಿಸಿದೆ.
ತಂಡ ಸೋತರೂ  ಯುವ ಆಟಗಾರರ ಸಾಮರ್ಥ್ಯದ ಬಗ್ಗೆ ಅವರು ಮೆಚ್ಚುಗೆ ವ್ಯಕ್ತಪಡಿಸಿದ್ದರು.ಮೊದಲ ಪಂದ್ಯದಲ್ಲಿ ಡೆಲ್ಲಿ ಅಲ್ಪ ಮೊತ್ತ ಗಳಿಸಿದ್ದ ಕಾರಣ ಎದುರಾಳಿ ತಂಡದ ಬ್ಯಾಟ್ಸ್‌ಮನ್‌ಗಳ ಮೇಲೆ ಒತ್ತಡ ಹೇರಲು ಸಾಧ್ಯವಾಗಿರಲಿಲ್ಲ.
ಈ ತಂಡದ ಪ್ರಮುಖ ಬೌಲರ್‌ಗಳಾದ ನಥಾನ್‌ ಕಲ್ಟರ್ ನೈಲ್‌, ಜಹೀರ್, ಕ್ರಿಸ್‌ ಮಾರಿಸ್‌ ಮತ್ತು ಕಾರ್ಲೊಸ್‌ ಬ್ರಾಥ್‌ವೈಟ್‌ ಮೇಲೂ ಹೆಚ್ಚು ಜವಾಬ್ದಾರಿಯಿದೆ.ಸಂಕಷ್ಟದಲ್ಲಿ ಪಂಜಾಬ್‌: 2014ರ ಟೂರ್ನಿಯಲ್ಲಿ ಫೈನಲ್‌ ತಲುಪಿ ನಿರಾಸೆ ಕಂಡಿದ್ದ ಕಿಂಗ್ಸ್ ಇಲೆವೆನ್ ಪಂಜಾಬ್ ತಂಡ ಈ ಬಾರಿಯ ಟೂರ್ನಿಯಲ್ಲಿ ಮೊದಲ ಜಯದ ನಿರೀಕ್ಷೆಯಲ್ಲಿದೆ.ಡೇವಿಡ್‌ ಮಿಲ್ಲರ್‌ ನಾಯಕತ್ವದ  ತಂಡ ಹಿಂದಿನ ಪಂದ್ಯದಲ್ಲಿ ಗುಜರಾತ್ ಲಯನ್ಸ್ ಎದುರು ಸೋತಿತ್ತು.ಮುರಳಿ ವಿಜಯ್‌, ಮನನ್‌ ವೋಹ್ರಾ, ಮಿಲ್ಲರ್‌, ಗ್ಲೆನ್ ಮ್ಯಾಕ್ಸ್‌ವೆಲ್‌,  ವಿಕೆಟ್‌ ಕೀಪರ್ ಬ್ಯಾಟ್ಸ್‌ಮನ್ ವೃದ್ಧಿಮಾನ್‌ ಸಹಾ ಅವರನ್ನು ಹೊಂದಿರುವ ಕಿಂಗ್ಸ್‌ ತಂಡ ಬ್ಯಾಟಿಂಗ್‌ನಲ್ಲಿ ಬಲಿಷ್ಠವಾಗಿದೆ.
ಲಯನ್ಸ್  ಎದುರು 161 ರನ್‌ಗಳ ಸವಾಲಿನ ಮೊತ್ತ ಗಳಿಸಿಯೂ ಕಿಂಗ್ಸ್‌ ಸೋಲು ಕಂಡಿತ್ತು.ಆದ್ದರಿಂದ ಈ ತಂಡದ ಬೌಲಿಂಗ್ ವಿಭಾಗ  ಚುರುಕಾಗಬೇಕಿದೆ.
ಸಂದೀಪ್‌ ಶರ್ಮಾ, ಮಿಷೆಲ್‌ ಜಾನ್ಸನ್‌, ಮೋಹಿತ್ ಶರ್ಮಾ, ಮಾರ್ಕಸ್‌ ಸ್ಟೋಯಿನಿಸ್‌ ಮತ್ತು ಅಕ್ಷರ್ ಪಟೇಲ್‌ ಮೇಲೆ ಹೆಚ್ಚು ಜವಾಬ್ದಾರಿಯಿದೆ.
ಕಿಂಗ್ಸ್‌ 2015ರ ಆವೃತ್ತಿಯಲ್ಲಿ ಎಂಟನೇ ಸ್ಥಾನ ಪಡೆದಿತ್ತು.
ಚೊಚ್ಚಲ ಟ್ರೋಫಿ ಎತ್ತಿ ಹಿಡಿಯುವ ಕನಸು ನನಸಾಗಬೇಕಾದರೆ ಕಿಂಗ್ಸ್ ಈಗಿನಿಂದಲೇ ಕಸರತ್ತು ನಡೆಸಬೇಕಿದೆ.
ತಂಡಗಳುಡೆಲ್ಲಿ ಡೇರ್‌ಡೆವಿಲ್ಸ್‌: ಜಹೀರ್ ಖಾನ್‌ (ನಾಯಕ), ಕ್ವಿಂಟನ್‌ ಡಿ ಕಾಕ್‌, ಜೆ.ಪಿ ಡುಮಿನಿ, ಮಯಂಕ್‌ ಅಗರವಾಲ್‌, ಶ್ರೇಯಸ್‌ ಅಯ್ಯರ್‌, ಕಾರ್ಲೊಸ್‌ ಬ್ರಾಥ್‌ವೈಟ್‌, ಕರುಣ್‌ ನಾಯರ್, ಪವನ್‌ ನೇಗಿ, ರಿಷಬ್‌ ಪಂಥ್‌, ಸಂಜು ಸ್ಯಾಮ್ಸನ್‌, ಪವನ್ ಸುಯಾಲ್‌, ಜಯಂತ್ ಯಾದವ್‌, ಕ್ರಿಸ್‌ ಮಾರಿಸ್‌, ಸ್ಯಾಮ್‌ ಬಿಲ್ಲಿಂಗ್‌, ನಥಾನ್ ಕಲ್ಟರ್ ನೈಲ್‌, ಇಮ್ರಾನ್‌ ತಾಹಿರ್, ಮಹಿಪಾಲ್‌ ಲೊಮರ್, ಚಾಮ ಮಿಲಿಂದ, ಅಮಿತ್‌ ಮಿಶ್ರಾ, ಮೊಹಮ್ಮದ್‌ ಶಮಿ, ಶಹಬಜ್‌ ನದೀಮ್‌, ಖಲೀಲ್‌ ಅಹ್ಮದ್, ಅಖಿಲ್‌ ಹೆರ್ವಾಡ್ಕರ್‌ ಮತ್ತು ಪ್ರತ್ಯೂಷ್‌ ಸಿಂಗ್‌.ಕಿಂಗ್ಸ್‌ ಇಲೆವೆನ್‌ ಪಂಜಾಬ್‌: ಡೇವಿಡ್‌ ಮಿಲ್ಲರ್‌ (ನಾಯಕ), ಕೇಲ್‌ ಅಬಾಟ್‌, ಮುರಳಿ ವಿಜಯ್‌, ಮನನ್‌ ವೋಹ್ರಾ, ಮಿಷೆಲ್‌ ಜಾನ್ಸನ್‌, ಶಾನ್‌ ಮಾರ್ಷ್‌, ಗ್ಲೆನ್‌ ಮ್ಯಾಕ್ಸ್‌ವೆಲ್‌, ಅನುರೀತ್ ಸಿಂಗ್‌, ಅಕ್ಷರ್ ಪಟೇಲ್‌, ವೃದ್ಧಿಮಾನ್‌ ಸಹಾ, ಪ್ರದೀಪ್‌ ಸಾಹು, ಸಂದೀಪ್‌ ಶರ್ಮಾ, ಮೋಹಿತ್‌ ಶರ್ಮಾ, ಮಾರ್ಕಸ್‌ ಸ್ಟೊಯಿನಿಸ್‌, ಸ್ವಪ್ನಿಲ್ ಸಿಂಗ್, ಅರ್ಮಾನ್‌ ಜಾಫರ್‌, ಫರ್ಹಾನ್ ಬೆಹರ್ಡೀನ್‌, ಕೆ.ಸಿ.
ಕಾರ್ಯಪ್ಪ, ರಿಷಿ ಧವನ್‌, ಗುರುಕೀರತ್‌ ಸಿಂಗ್ ಮಾನ್‌, ನಿಖಿಲ್ ನಾಯ್ಕ್ ಮತ್ತು ಶಾರ್ದೂಲ್‌ ಠಾಕೂರ್‌.

--------------------- Summary -----------------------------
ಈ ತಂಡದ ಪ್ರಮುಖ ಬೌಲರ್‌ಗಳಾದ ನಥಾನ್‌ ಕಲ್ಟರ್ ನೈಲ್‌, ಜಹೀರ್, ಕ್ರಿಸ್‌ ಮಾರಿಸ್‌ ಮತ್ತು ಕಾರ್ಲೊಸ್‌ ಬ್ರಾಥ್‌ವೈಟ್‌ ಮೇಲೂ ಹೆಚ್ಚು ಜವಾಬ್ದಾರಿಯಿದೆ.ಸಂಕಷ್ಟದಲ್ಲಿ ಪಂಜಾಬ್‌: 2014ರ ಟೂರ್ನಿಯಲ್ಲಿ ಫೈನಲ್‌ ತಲುಪಿ ನಿರಾಸೆ ಕಂಡಿದ್ದ ಕಿಂಗ್ಸ್ ಇಲೆವೆನ್ ಪಂಜಾಬ್ ತಂಡ ಈ ಬಾರಿಯ ಟೂರ್ನಿಯಲ್ಲಿ ಮೊದಲ ಜಯದ ನಿರೀಕ್ಷೆಯಲ್ಲಿದೆ.ಡೇವಿಡ್‌ ಮಿಲ್ಲರ್‌ ನಾಯಕತ್ವದ  ತಂಡ ಹಿಂದಿನ ಪಂದ್ಯದಲ್ಲಿ ಗುಜರಾತ್ ಲಯನ್ಸ್ ಎದುರು ಸೋತಿತ್ತು.ಮುರಳಿ ವಿಜಯ್‌, ಮನನ್‌ ವೋಹ್ರಾ, ಮಿಲ್ಲರ್‌, ಗ್ಲೆನ್ ಮ್ಯಾಕ್ಸ್‌ವೆಲ್‌,  ವಿಕೆಟ್‌ ಕೀಪರ್ ಬ್ಯಾಟ್ಸ್‌ಮನ್ ವೃದ್ಧಿಮಾನ್‌ ಸಹಾ ಅವರನ್ನು ಹೊಂದಿರುವ ಕಿಂಗ್ಸ್‌ ತಂಡ ಬ್ಯಾಟಿಂಗ್‌ನಲ್ಲಿ ಬಲಿಷ್ಠವಾಗಿದೆ.
ಎಂಟನೇ ಆವೃತ್ತಿಯಲ್ಲಿ ಕಳಪೆ ಪ್ರದರ್ಶನ ತೋರಿ ಏಳನೇ ಸ್ಥಾನಕ್ಕೆ ತೃಪ್ತಿಪಟ್ಟಿತ್ತು.ವೈಫಲ್ಯದ ಚಿಂತೆ: ಈ ಟೂರ್ನಿಯ ಮೊದಲ ಪಂದ್ಯದಲ್ಲಿ ಡೆಲ್ಲಿ ತಂಡ ನೈಟ್ ರೈಡರ್ಸ್ ಎದುರು ಬ್ಯಾಟಿಂಗ್ ವೈಫಲ್ಯ ಅನುಭವಿಸಿತ್ತು.ಭರವಸೆಯ ಬ್ಯಾಟ್ಸ್‌ಮನ್‌ ಕರ್ನಾಟಕದ ಮಯುಂಕ್‌ ಅಗರವಾಲ್,  ಕ್ವಿಂಟನ್‌ ಡಿ ಕಾಕ್‌, ಶ್ರೇಯಸ್ ಅಯ್ಯರ್,  ಡೆಲ್ಲಿ ಪರ ಮೊದಲ ಟೂರ್ನಿ ಆಡುತ್ತಿರುವ ಕರ್ನಾಟಕದ  ಕರುಣ್ ನಾಯರ್‌, ಸಂಜು ಸ್ಯಾಮ್ಸನ್‌ ಮತ್ತು ಪವನ್ ನೇಗಿ ಅವರಿದ್ದರೂ ತಂಡ ಉತ್ತಮ ಮೊತ್ತ ಕಲೆ ಹಾಕುವಲ್ಲಿ ವಿಫಲವಾಗಿತ್ತು.
ಮೊದಲ ಪ್ರಶಸ್ತಿಯ ನಿರೀಕ್ಷೆಯಲ್ಲಿರುವ ಜಹೀರ್‌ ಖಾನ್‌ ನಾಯಕತ್ವದ ಡೇರ್‌ಡೆವಿಲ್ಸ್ ತಂಡ ಏಪ್ರಿಲ್‌ ಹತ್ತರಂದು ಕೋಲ್ಕತ್ತ ನೈಟ್‌ ರೈಡರ್ಸ್ ಎದುರು ಸೋಲು ಕಂಡಿತ್ತು.ಈ ತಂಡ 2009 ಮತ್ತು 2012ರ ಟೂರ್ನಿಗಳಲ್ಲಿ ಮೂರನೇ ಸ್ಥಾನ ಪಡೆದಿತ್ತು.
ನವದೆಹಲಿ (ಪಿಟಿಐ): ತಾವಾಡಿದ ಮೊದಲ ಪಂದ್ಯಗಳಲ್ಲಿ ಸೋಲು ಕಂಡಿರುವ ಡೆಲ್ಲಿ ಡೇರ್‌ಡೆವಿಲ್ಸ್ ಮತ್ತು ಕಿಂಗ್ಸ್‌ ಇಲೆವೆನ್ ಪಂಜಾಬ್ ತಂಡಗಳಿಗೆ ಈಗ ಪುಟಿದೇಳುವ ಸವಾಲು ಎದುರಾಗಿದೆ.ಈ ತಂಡಗಳು ಇಲ್ಲಿನ ಫಿರೋಜ್‌ ಷಾ ಕೋಟ್ಲಾ ಕ್ರೀಡಾಂಗಣದಲ್ಲಿ ಶುಕ್ರವಾರ ನಡೆಯಲಿರುವ ಪಂದ್ಯದಲ್ಲಿ ಪೈಪೋಟಿ ನಡೆಸಲಿವೆ.
