ಬೆಂಗಳೂರು: ಐ ಲೀಗ್ ಟೂರ್ನಿಯಲ್ಲಿ ಪ್ರಶಸ್ತಿ ಗೆಲ್ಲುವ ಸನಿಹದಲ್ಲಿರುವ ಬೆಂಗಳೂರು ಫುಟ್‌ಬಾಲ್ ಕ್ಲಬ್‌ (ಬಿಎಫ್‌ಸಿ) ಬುಧವಾರ ಎಎಫ್‌ಸಿ ಕಪ್‌ ಟೂರ್ನಿಯಲ್ಲಿ  ಮತ್ತೊಂದು ಸವಾಲು ಎದುರಿಸಲಿದೆ.ಸುನಿಲ್‌ ಚೆಟ್ರಿ ನಾಯಕತ್ವದ ಬೆಂಗಳೂರಿನ ತಂಡ ಆಯೆಯವಾಡಿ ಯುನೈಟೆಡ್‌ ಎದುರು ಪೈಪೋಟಿ ನಡೆಸಲಿದೆ.‘ಎಚ್‌’ ಗುಂಪಿನ ಪಂದ್ಯದಲ್ಲಿ ಬಿಎಫ್‌ಸಿ ಗೆಲುವು ಪಡೆದರೆ ಪೂರ್ಣ ಮೂರು ಪಾಯಿಂಟ್ಸ್ ಪಡೆಯಲಿದೆ.
ಇದರಿಂದ ಪಾಯಿಂಟ್ಸ್ ಪಟ್ಟಿಯಲ್ಲಿ ಎರಡನೇ ಸ್ಥಾನಕ್ಕೆ ಬಡ್ತಿ ಪಡೆಯಲಿದೆ.ಈ ಟೂರ್ನಿಯಲ್ಲಿ ಚೆಟ್ರಿ ಪಡೆ ಆರಂಭಿಕ ಪಂದ್ಯಗಳಲ್ಲಿ ಹಾಲಿ ಚಾಂಪಿಯನ್‌ ಜೊಹಾರ್‌ ದರುಲ್‌ ತಾಜಿಮ್‌ ಮತ್ತು ಲಾವೊ ಟೊಯೊಟ ವಿರುದ್ಧದ ಪಂದ್ಯಗಳಲ್ಲಿ ಸೋತಿತ್ತು.
ಆದರೆ ಯಾಂಗೂನ್‌ನಲ್ಲಿ ಆಡಿದ್ದ ಕೊನೆಯ ಪಂದ್ಯದಲ್ಲಿ ಬಿಎಫ್‌ಸಿ 1–0 ಗೋಲಿನಿಂದ ಆಯೆಯವಾಡಿ ಯುನೈಟೆಡ್‌ ವಿರುದ್ಧ ಗೆಲುವು ಪಡೆದಿತ್ತು.
ಈಗ ಇದೇ ತಂಡದ ಎದುರು ಮತ್ತೊಂದು ಜಯದ ನಿರೀಕ್ಷೆಯಲ್ಲಿದೆ.ಹಿಂದೆ ಆಯೆಯವಾಡಿ ತಂಡವನ್ನು ಸೋಲಿಸಿದ್ದರೂ ಬುಧವಾರದ ಪಂದ್ಯವನ್ನು ಲಘುವಾಗಿ ಪರಿಗಣಿಸುವುದಿಲ್ಲ ಎಂದು ಬಿಎಫ್‌ಸಿ ತಂಡದ ಕೋಚ್‌ ಆ್ಯಷ್ಲೆ ವೆಸ್ಟ್‌ವುಡ್‌ ಹೇಳಿದ್ದಾರೆ.ಏಕೆಂದರೆ ಎದುರಾಳಿ ತಂಡದಲ್ಲಿರುವ ನೈಜೀರಿಯಾ ಮೂಲದ ಸ್ಟ್ರೈಕರ್‌ ಕ್ರಿಸ್ಟೋಫರ್ ಚಿಜೋಬಾ ಲಾವೊ ಟೊಯೊಟ ವಿರುದ್ಧದ ಪಂದ್ಯದಲ್ಲಿ ಹ್ಯಾಟ್ರಿಕ್‌ ಗೋಲು ಬಾರಿಸಿದ್ದರು.
ಮುಂದಿನ ಸುತ್ತಿನಲ್ಲಿ ಆಡಲು ಅವಕಾಶ ಪಡೆಯಬೇಕಾದರೆ ಉಭಯ ತಂಡಗಳಿಗೂ ಈ ಪಂದ್ಯದಲ್ಲಿ ಜಯ ಅನಿವಾರ್ಯವಾಗಿದೆ.2014ರಲ್ಲಿ ಬಿಎಫ್‌ಸಿ ತಂಡ ಐ ಲೀಗ್ ಮತ್ತು ಫೆಡರೇಷನ್‌ ಕಪ್‌ ಟೂರ್ನಿಯಲ್ಲಿ  ಚಾಂಪಿಯನ್‌ ಆಗಿತ್ತು.
ಹೋದ ವರ್ಷದ ಐ ಲೀಗ್‌ನಲ್ಲಿ ರನ್ನರ್ಸ್‌ ಅಪ್‌ ಸ್ಥಾನ ಗಳಿಸಿತ್ತು.
ಈ ವರ್ಷವೂ ಪಾಯಿಂಟ್ಸ್‌ ಪಟ್ಟಿಯಲ್ಲಿ ಅಗ್ರಸ್ಥಾನದ ಲ್ಲಿದ್ದು ಪ್ರಶಸ್ತಿಯನ್ನು ಬಹುತೇಕ ಖಚಿತಪಡಿಸಿಕೊಂಡಿದೆ.
ಎರಡನೇ ಬಾರಿ ಟ್ರೋಫಿ ಎತ್ತಿ ಹಿಡಿಯುವ ಖುಷಿಯ ಲ್ಲಿರುವ ಬೆಂಗಳೂರಿನ ತಂಡ ಎಎಫ್‌ಸಿ ಕಪ್‌ನಲ್ಲಿಯೂ ಉತ್ತಮ ಸಾಮರ್ಥ್ಯ ತೋರುವ ವಿಶ್ವಾಸ ಹೊಂದಿದೆ.‘ಆಯೆಯವಾಡಿ ತಂಡ  ಹಿಂದಿನ ಪಂದ್ಯದಲ್ಲಿ 4–3–3ರ ಮಾದರಿಯಲ್ಲಿ ಯೋಜನೆ ರೂಪಿಸಿ ಆಡಿತ್ತು.
ಆರಂಭದಲ್ಲಿ  ಎರಡೂ ಪಂದ್ಯಗಳಲ್ಲಿ ಉತ್ತಮ ಹೋರಾಟ ತೋರಿದ್ದೆವು.
ಆಯೆಯವಾಡಿ ಬಲಿಷ್ಠ ತಂಡವಾಗಿರುವ ಕಾರಣ ಗೆಲುವು ಪಡೆಯುವ ನೆಚ್ಚಿನ ತಂಡವೆಂದು ಯಾವುದನ್ನೂ ಹೇಳಲು ಆಗುವುದಿಲ್ಲ’ ಎಂದೂ ವೆಸ್ಟ್‌ವುಡ್‌ ನುಡಿದರು.‘ಐ ಲೀಗ್, ಎಎಫ್‌ಸಿ ಕಪ್‌ ಹೀಗೆ ಯಾವುದೇ ಟೂರ್ನಿಯಾಗಿರಲಿ.
ಪ್ರತಿ ಪಂದ್ಯದಲ್ಲಿಯೂ ಕೆಲ ಬದಲಾವಣೆಗಳನ್ನು ಮಾಡುತ್ತಲೇ ಬಂದಿದ್ದೇವೆ.
ಇದರಿಂದ ಯಶಸ್ಸು ಸಾಧ್ಯವಾಗಿದೆ.
ಫಿಟ್‌ ಆಗಿರುವ ಆಟಗಾರರನ್ನು ನೋಡಿ ತಂಡವನ್ನು ಅಂತಿಮಗೊಳಿಸುತ್ತೇವೆ’ ಎಂದೂ ವೆಸ್ಟ್‌ವುಡ್‌ ನುಡಿದರು.‘ಬೆಂಗಳೂರಿನ ತಂಡದ ಎದುರು ಹಿಂದಿನ ಪಂದ್ಯದಲ್ಲಿ ಲಭಿಸಿದ್ದ ಉತ್ತಮ ಅವಕಾಶಗಳನ್ನು ಬಳಸಿಕೊಳ್ಳುವಲ್ಲಿ   ವಿಫಲವಾದೆವು.
ಚಿಜೊಬಾ ನಮ್ಮ ತಂಡದ ಶಕ್ತಿ.
ನಾಕೌಟ್‌ ಹಂತಕ್ಕೆ ಅರ್ಹತೆ ಪಡೆಯಲು ಎರಡೂ ತಂಡಗಳಿಗೆ ಗೆಲುವು ಅಗತ್ಯವಾಗಿದೆ.
ಇದು ಪಂದ್ಯದ ರೋಚಕತೆ ಹೆಚ್ಚಿಸಿದೆ’ ಎಂದು ಆಯೆಯವಾಡಿ ತಂಡದ ಕೋಚ್‌ ವೇ ಲ್ವಿನ್‌ ಹೇಳಿದ್ದಾರೆ.

--------------------- Summary -----------------------------
ಬೆಂಗಳೂರು: ಐ ಲೀಗ್ ಟೂರ್ನಿಯಲ್ಲಿ ಪ್ರಶಸ್ತಿ ಗೆಲ್ಲುವ ಸನಿಹದಲ್ಲಿರುವ ಬೆಂಗಳೂರು ಫುಟ್‌ಬಾಲ್ ಕ್ಲಬ್‌ (ಬಿಎಫ್‌ಸಿ) ಬುಧವಾರ ಎಎಫ್‌ಸಿ ಕಪ್‌ ಟೂರ್ನಿಯಲ್ಲಿ  ಮತ್ತೊಂದು ಸವಾಲು ಎದುರಿಸಲಿದೆ.ಸುನಿಲ್‌ ಚೆಟ್ರಿ ನಾಯಕತ್ವದ ಬೆಂಗಳೂರಿನ ತಂಡ ಆಯೆಯವಾಡಿ ಯುನೈಟೆಡ್‌ ಎದುರು ಪೈಪೋಟಿ ನಡೆಸಲಿದೆ.‘ಎಚ್‌’ ಗುಂಪಿನ ಪಂದ್ಯದಲ್ಲಿ ಬಿಎಫ್‌ಸಿ ಗೆಲುವು ಪಡೆದರೆ ಪೂರ್ಣ ಮೂರು ಪಾಯಿಂಟ್ಸ್ ಪಡೆಯಲಿದೆ.
ಈಗ ಇದೇ ತಂಡದ ಎದುರು ಮತ್ತೊಂದು ಜಯದ ನಿರೀಕ್ಷೆಯಲ್ಲಿದೆ.ಹಿಂದೆ ಆಯೆಯವಾಡಿ ತಂಡವನ್ನು ಸೋಲಿಸಿದ್ದರೂ ಬುಧವಾರದ ಪಂದ್ಯವನ್ನು ಲಘುವಾಗಿ ಪರಿಗಣಿಸುವುದಿಲ್ಲ ಎಂದು ಬಿಎಫ್‌ಸಿ ತಂಡದ ಕೋಚ್‌ ಆ್ಯಷ್ಲೆ ವೆಸ್ಟ್‌ವುಡ್‌ ಹೇಳಿದ್ದಾರೆ.ಏಕೆಂದರೆ ಎದುರಾಳಿ ತಂಡದಲ್ಲಿರುವ ನೈಜೀರಿಯಾ ಮೂಲದ ಸ್ಟ್ರೈಕರ್‌ ಕ್ರಿಸ್ಟೋಫರ್ ಚಿಜೋಬಾ ಲಾವೊ ಟೊಯೊಟ ವಿರುದ್ಧದ ಪಂದ್ಯದಲ್ಲಿ ಹ್ಯಾಟ್ರಿಕ್‌ ಗೋಲು ಬಾರಿಸಿದ್ದರು.
ಮುಂದಿನ ಸುತ್ತಿನಲ್ಲಿ ಆಡಲು ಅವಕಾಶ ಪಡೆಯಬೇಕಾದರೆ ಉಭಯ ತಂಡಗಳಿಗೂ ಈ ಪಂದ್ಯದಲ್ಲಿ ಜಯ ಅನಿವಾರ್ಯವಾಗಿದೆ.2014ರಲ್ಲಿ ಬಿಎಫ್‌ಸಿ ತಂಡ ಐ ಲೀಗ್ ಮತ್ತು ಫೆಡರೇಷನ್‌ ಕಪ್‌ ಟೂರ್ನಿಯಲ್ಲಿ  ಚಾಂಪಿಯನ್‌ ಆಗಿತ್ತು.
ಎರಡನೇ ಬಾರಿ ಟ್ರೋಫಿ ಎತ್ತಿ ಹಿಡಿಯುವ ಖುಷಿಯ ಲ್ಲಿರುವ ಬೆಂಗಳೂರಿನ ತಂಡ ಎಎಫ್‌ಸಿ ಕಪ್‌ನಲ್ಲಿಯೂ ಉತ್ತಮ ಸಾಮರ್ಥ್ಯ ತೋರುವ ವಿಶ್ವಾಸ ಹೊಂದಿದೆ.‘ಆಯೆಯವಾಡಿ ತಂಡ  ಹಿಂದಿನ ಪಂದ್ಯದಲ್ಲಿ 4–3–3ರ ಮಾದರಿಯಲ್ಲಿ ಯೋಜನೆ ರೂಪಿಸಿ ಆಡಿತ್ತು.
