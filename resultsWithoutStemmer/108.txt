ಇಪೊ, ಮಲೇಷ್ಯಾ (ಪಿಟಿಐ): ಪೆನಾಲ್ಟಿ ಕಾರ್ನರ್‌ ವಿಭಾಗದಲ್ಲಿ ಎಡವಟ್ಟು ಮಾಡಿಕೊಂಡ ಭಾರತ ತಂಡ 25ನೇ ವರ್ಷದ ಅಜ್ಲಾನ್ ಷಾ ಕಪ್ ಹಾಕಿ ಟೂರ್ನಿಯ ಬುಧವಾರದ ಪಂದ್ಯದಲ್ಲಿ ನ್ಯೂಜಿಲೆಂಡ್ ಎದುರು ಸೋಲು ಕಂಡಿತು.ಒಂದು ವೇಳೆ ಭಾರತ ಈ ಪಂದ್ಯದಲ್ಲಿ ಗೆಲುವು ಪಡೆದಿದ್ದರೆ ಫೈನಲ್ ತಲುಪುತ್ತಿತ್ತು.
ಪ್ರಶಸ್ತಿ ಸುತ್ತು ಪ್ರವೇಶಿಸಬೇಕಾದರೆ ಕೊನೆಯ ಲೀಗ್ ಪಂದ್ಯದಲ್ಲಿ ಮಲೇಷ್ಯಾ ವಿರುದ್ಧ ಗೆಲುವು ಅನಿವಾರ್ಯವಾಗಿದೆ.ಹಿಂದಿನ ಪಂದ್ಯಗಳಲ್ಲಿ ಕೆನಡಾ, ಜಪಾನ್ ಮತ್ತು  ಪಾಕಿಸ್ತಾನ ವಿರುದ್ಧದ ಪಂದ್ಯಗಳಲ್ಲಿ ಗೆಲುವು ಸಾಧಿಸಿದ್ದ ಭಾರತ ಉತ್ತಮ ಲಯದಲ್ಲಿತ್ತು.
ಆದರೆ ನ್ಯೂಜಿ ಲೆಂಡ್ ಎದುರು ಹಿಂದಿನ ಪಂದ್ಯಗಳಲ್ಲಿ ತೋರಿದ್ದ ಸಾಮರ್ಥ್ಯ ಮೆರೆಯುವಲ್ಲಿ ವಿಫಲವಾಯಿತು.
ಇದರ ಪರಿಣಾಮ ವಾಗಿ ಸರ್ದಾರ್ ಸಿಂಗ್ ನಾಯಕತ್ವದ ಭಾರತಕ್ಕೆ 1–2 ಗೋಲುಗಳಿಂದ ಸೋಲು ಕಾಡಿತು.ಅತ್ಯಂತ ಚಾಣಾಕ್ಷತನದಿಂದ ಆಡಿದ ವಿಜಯೀ ತಂಡದ ಕೆನ್‌ ರಸೆಲ್‌ ಪೆನಾಲ್ಟಿ ಕಾರ್ನರ್‌ ಮೂಲಕ  28ನೇ ನಿಮಿಷದಲ್ಲಿ ಗೋಲು ಗಳಿಸಿ ಎರಡನೇ ಕ್ವಾರ್ಟರ್‌ನಲ್ಲಿ ಮುನ್ನಡೆ ತಂದುಕೊಟ್ಟರು.
ಚಾಂಪಿ ಯನ್ ತಂಡದ ಆಟಕ್ಕೆ ದಿಟ್ಟ ತಿರುಗೇಟು ನೀಡಿದ ಭಾರತದ ಮನದೀಪ್‌ ಸಿಂಗ್ 36ನೇ ನಿಮಿಷದಲ್ಲಿ ಚೆಂಡನ್ನು ಗುರಿ ಸೇರಿಸಿ 1–1ರಲ್ಲಿ ಸಮಬಲಕ್ಕೆ ಕಾರಣರಾದರು.ಮೇಲಿಂದ ಮೇಲೆ ಗೋಲುಗಳಿಸಲು ಎರಡೂ ತಂಡಗಳು ಕಠಿಣ ಹೋರಾಟ ನಡೆಸಿದವು.
ಕಿವೀಸ್‌ ತಂಡದ ನಿಕ್‌ ವಿಲ್ಸನ್‌ 41ನೇ ನಿಮಿಷದಲ್ಲಿ ಗೋಲು ಬಾರಿಸಿ ಮುನ್ನಡೆಗೆ ಕಾರಣದರು.
ಇದು ಈ ಪಂದ್ಯದಲ್ಲಿ ದಾಖಲಾದ ಕೊನೆಯ ಮತ್ತು ನ್ಯೂಜಿಲೆಂಡ್ ತಂಡದ ವಿಜಯದ ಗೋಲಾಯಿತು.ಭಾರತದ  ಆಟಗಾರರು ಪದೇ ಪದೇ ತಪ್ಪು ಎಸಗಿದರು.
ಚೆಂಡಿನ ಮೇಲೆ ನಿಯಂತ್ರಣ ಕಳೆದುಕೊಂಡರು.
ಡಿಫೆಂಡರ್‌ ಹರ್ಮನ್‌ಪ್ರೀತ್‌ ತಮ್ಮ ಹಿಡಿತಕ್ಕೆ ಲಭಿಸಿದ್ದ ಚೆಂಡಿನ ಮೇಲೆ ಪ್ರಾಬಲ್ಯ ಸಾಧಿಸುವಲ್ಲಿ ವಿಫಲರಾದರು.
ಸರ್ದಾರ್‌ ಬಳಗದ ಈ ದೌರ್ಬಲ್ಯವನ್ನು ನ್ಯೂಜಿಲೆಂಡ್ ಬಳಸಿಕೊಂಡು ಗೋಲು ಕಲೆ ಹಾಕಿತು.
ಈ ಗೆಲುವಿನಲ್ಲಿ ಗೋಲ್‌ ಕೀಪರ್‌ ಡೇವನ್‌ ಮ್ಯಾಂಚೆಸ್ಟರ್ ಪಾತ್ರವೂ ಮುಖ್ಯವಾಗಿದೆ.ಭಾರತ ತಂಡಕ್ಕೆ 20ನೇ ನಿಮಿಷದಲ್ಲಿ ಪೆನಾಲ್ಟಿ ಕಾರ್ನರ್‌ ಅವಕಾಶ ಲಭಿಸಿತ್ತು.
ಇದನ್ನು ಗೋಲಾಗಿ ಪರಿವರ್ತಿಸುವಲ್ಲಿ ರೂಪಿಂದರ್ ಪಾಲ್‌ ಸಿಂಗ್ ವಿಫಲ ರಾದರು.
ತಲ್ವೀದರ್‌ ಸಿಂಗ್‌ ಬಳಿಯಿದ್ದ ಚೆಂಡನ್ನು ಮನದೀಪ್‌ ಬಳಿ ಅವರು ಪಾಸ್‌ ಮಾಡಿದರು.ಈ ವೇಳೆ ಮನ ದೀಪ್‌ ಚೆಂಡಿನ ಮೇಲೆ ನಿಯಂತ್ರಣ ಕಳೆದುಕೊಂಡರು.
ಪಂದ್ಯದ ಕೊನೆಯಲ್ಲಿ ಎಸ್‌.ವಿ.
ಸುನಿಲ್‌ಗೂ ಗೋಲು ಗಳಿಸಲು ಅವಕಾಶ ಲಭಿಸಿತ್ತು.
ಆದರೆ, ಎದುರಾಳಿ ತಂಡದ ಭದ್ರ ರಕ್ಷಣಾ ಕೋಟೆಯನ್ನು ಭೇದಿಸಲು ಭಾರತಕ್ಕೆ ಸಾಧ್ಯವಾಗಲಿಲ್ಲ.ಭಾರತ ತಂಡದ ಫೈನಲ್‌ ಹಾದಿಫೈನಲ್‌ ಪ್ರವೇ ಶಿಸಲು ಆಸ್ಟ್ರೇಲಿಯಾ, ನ್ಯೂಜಿ ಲೆಂಡ್‌ ಮತ್ತು ಭಾರತ ತಂಡಗಳ ನಡುವೆ ಪೈಪೋಟಿ ಏರ್ಪಟ್ಟಿದೆ.
ಲೀಗ್‌ ಹಂತದ ಆರೂ ಪಂದ್ಯಗಳನ್ನು ಆಡಿರುವ ನ್ಯೂಜಿಲೆಂಡ್ ಖಾತೆಯಲ್ಲಿ ಒಟ್ಟು 11 ಪಾಯಿಂಟ್ಸ್ ಇವೆ.
ಭಾರತ 9 ಪಾಯಿಂಟ್ಸ್‌ ಹೊಂದಿದೆ.ಸರ್ದಾರ್ ಪಡೆ ಏಪ್ರಿಲ್‌ 15ರಂದು ಮಲೇಷ್ಯಾ ಎದುರು ಕೊನೆಯ ಲೀಗ್ ಪಂದ್ಯ ಆಡಲಿದೆ.
ಈ ಪಂದ್ಯದಲ್ಲಿ ಜಯ ಪಡೆದರೆ ಮೂರು ಪಾಯಿಂಟ್ಸ್ ಲಭಿಸುತ್ತವೆ.
ಆಗ ಪ್ರಶಸ್ತಿ ಸುತ್ತು ತಲುಪುತ್ತದೆ.
ಆಸ್ಟ್ರೇಲಿಯಾ ಫೈನಲ್‌ನಲ್ಲಿ ಸ್ಥಾನ ಖಚಿತಪಡಿಸಿ ಕೊಂಡಿದೆ.ಹಿಂದಿನಂತೆ ಆಡಲಿಲ್ಲ: ಓಲ್ಟಮಸ್‌‘ಟೂರ್ನಿಯ ಹಿಂದಿನ ಪಂದ್ಯಗಳಲ್ಲಿ ಭಾರತ ಉತ್ತಮ ಪ್ರದರ್ಶನ ನೀಡಿತ್ತು.
ಆ ಪಂದ್ಯಗಳಲ್ಲಿ ತೋರಿದ್ದ ಸಾಮರ್ಥ್ಯವನ್ನು ಮಹತ್ವದ ಪಂದ್ಯದಲ್ಲಿ ತೋರಲು ವಿಫಲ ವಾಗಿದ್ದೇ ಸೋಲಿಗೆ ಕಾರಣವಾಯಿತು’ ಎಂದು ಭಾರತ ಹಾಕಿ ತಂಡದ ಕೋಚ್‌ ರೋಲಂಟ್ ಓಲ್ಟಮಸ್‌ ಹೇಳಿದ್ದಾರೆ.‘ನಮಗೆ ಉತ್ತಮ ಪೆನಾಲ್ಟಿ ಕಾರ್ನರ್ ಅವಕಾಶಗಳು ಲಭಿಸಿದ್ದವು.
ಆದರೆ ಇವುಗಳನ್ನು ಆಟಗಾರರು ಬಳಸಿಕೊಳ್ಳಲು ವಿಫಲವಾಗಿದ್ದಕ್ಕೆ ತುಂಬಾ ಬೇಸರವಾಗಿದೆ.
37 ಡಿಗ್ರಿ ಸೆಲ್ಸಿಯಸ್‌ ಉಷ್ಣಾಂಶ ಇದ್ದ ಕಾರಣ ಟರ್ಫ್‌ ಕೂಡ ತುಂಬಾ ಕಾವೇರಿತ್ತು’  ಎಂದಿದ್ದಾರೆ.ಈ ಸೋಲಿನಿಂದಾಗಿ ಭಾರತ ತಂಡ ಪಾಯಿಂಟ್ಸ್ ಪಟ್ಟಿಯಲ್ಲಿ ಎರಡನೇ ಸ್ಥಾನದಿಂದ ಮೂರಕ್ಕೆ ಕುಸಿಯಿತು.
ಪಟ್ಟಿಯಲ್ಲಿ ಮೊದಲ ಎರಡು ಸ್ಥಾನ ಪಡೆಯುವ ತಂಡಗಳು ಶನಿವಾರ ನಡೆ ಯಲಿರುವ ಫೈನಲ್‌ನಲ್ಲಿ  ಆಡಲಿವೆ.‘ಇಲ್ಲಿ ಅತಿಯಾದ ಬಿಸಿಲು ಇರುವುದರ ಬಗ್ಗೆ ಆಟಗಾರರಿಗೆ ಹೇಳಿದ್ದೆ.
ಅಂದುಕೊಂಡಿದ್ದಕ್ಕಿಂತಲೂ ಹೆಚ್ಚು ಬಿಸಿಲು ಇತ್ತು’ ಎಂದು ತಿಳಿಸಿದರು.

--------------------- Summary -----------------------------
ಇಪೊ, ಮಲೇಷ್ಯಾ (ಪಿಟಿಐ): ಪೆನಾಲ್ಟಿ ಕಾರ್ನರ್‌ ವಿಭಾಗದಲ್ಲಿ ಎಡವಟ್ಟು ಮಾಡಿಕೊಂಡ ಭಾರತ ತಂಡ 25ನೇ ವರ್ಷದ ಅಜ್ಲಾನ್ ಷಾ ಕಪ್ ಹಾಕಿ ಟೂರ್ನಿಯ ಬುಧವಾರದ ಪಂದ್ಯದಲ್ಲಿ ನ್ಯೂಜಿಲೆಂಡ್ ಎದುರು ಸೋಲು ಕಂಡಿತು.ಒಂದು ವೇಳೆ ಭಾರತ ಈ ಪಂದ್ಯದಲ್ಲಿ ಗೆಲುವು ಪಡೆದಿದ್ದರೆ ಫೈನಲ್ ತಲುಪುತ್ತಿತ್ತು.
ಪ್ರಶಸ್ತಿ ಸುತ್ತು ಪ್ರವೇಶಿಸಬೇಕಾದರೆ ಕೊನೆಯ ಲೀಗ್ ಪಂದ್ಯದಲ್ಲಿ ಮಲೇಷ್ಯಾ ವಿರುದ್ಧ ಗೆಲುವು ಅನಿವಾರ್ಯವಾಗಿದೆ.ಹಿಂದಿನ ಪಂದ್ಯಗಳಲ್ಲಿ ಕೆನಡಾ, ಜಪಾನ್ ಮತ್ತು  ಪಾಕಿಸ್ತಾನ ವಿರುದ್ಧದ ಪಂದ್ಯಗಳಲ್ಲಿ ಗೆಲುವು ಸಾಧಿಸಿದ್ದ ಭಾರತ ಉತ್ತಮ ಲಯದಲ್ಲಿತ್ತು.
ಆ ಪಂದ್ಯಗಳಲ್ಲಿ ತೋರಿದ್ದ ಸಾಮರ್ಥ್ಯವನ್ನು ಮಹತ್ವದ ಪಂದ್ಯದಲ್ಲಿ ತೋರಲು ವಿಫಲ ವಾಗಿದ್ದೇ ಸೋಲಿಗೆ ಕಾರಣವಾಯಿತು’ ಎಂದು ಭಾರತ ಹಾಕಿ ತಂಡದ ಕೋಚ್‌ ರೋಲಂಟ್ ಓಲ್ಟಮಸ್‌ ಹೇಳಿದ್ದಾರೆ.‘ನಮಗೆ ಉತ್ತಮ ಪೆನಾಲ್ಟಿ ಕಾರ್ನರ್ ಅವಕಾಶಗಳು ಲಭಿಸಿದ್ದವು.
ಇದರ ಪರಿಣಾಮ ವಾಗಿ ಸರ್ದಾರ್ ಸಿಂಗ್ ನಾಯಕತ್ವದ ಭಾರತಕ್ಕೆ 1–2 ಗೋಲುಗಳಿಂದ ಸೋಲು ಕಾಡಿತು.ಅತ್ಯಂತ ಚಾಣಾಕ್ಷತನದಿಂದ ಆಡಿದ ವಿಜಯೀ ತಂಡದ ಕೆನ್‌ ರಸೆಲ್‌ ಪೆನಾಲ್ಟಿ ಕಾರ್ನರ್‌ ಮೂಲಕ  28ನೇ ನಿಮಿಷದಲ್ಲಿ ಗೋಲು ಗಳಿಸಿ ಎರಡನೇ ಕ್ವಾರ್ಟರ್‌ನಲ್ಲಿ ಮುನ್ನಡೆ ತಂದುಕೊಟ್ಟರು.
