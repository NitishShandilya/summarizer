ಬೆಂಗಳೂರು: ‘ಬ್ಯಾಟ್ಸ್‌ಮನ್‌ಗಳ ಸ್ನೇಹಿ ಎನಿಸಿರುವ  ಟ್ವೆಂಟಿ–20 ಮಾದರಿಯಲ್ಲಿ ಬೌಲಿಂಗ್ ಮಾಡುವುದು ಕಷ್ಟ.
ಅದರಲ್ಲೂ   ಚಿನ್ನಸ್ವಾಮಿ ಕ್ರೀಡಾಂಗಣದಲ್ಲಿ ಸ್ಪಿನ್ನರ್‌ಗಳಿಗೆ ಪ್ರತಿ ಓವರ್‌ ಕೂಡ ದೊಡ್ಡ ಸವಾಲಾಗಿ ಪರಿಣಮಿಸುತ್ತದೆ.
ಆದ್ದರಿಂದ   ಸ್ಪಿನ್ನರ್‌ಗಳ ನಿಜವಾದ ಸಾಮರ್ಥ್ಯ ಗೊತ್ತಾಗುವುದೇ ಐಪಿಎಲ್‌ ಪಂದ್ಯಗಳಲ್ಲಿ’ ಎಂದು ಆರ್‌ಸಿಬಿ ತಂಡದ ಪ್ರಮುಖ ಸ್ಪಿನ್ನರ್‌ ಪರ್ವೇಜ್‌ ರಸೂಲ್‌ ಹೇಳಿದರು.ಐಪಿಎಲ್‌ ಒಂಬತ್ತನೇ ಆವೃತ್ತಿಯಲ್ಲಿ ಎರಡನೇ ಪಂದ್ಯಕ್ಕೆ ಸಜ್ಜಾಗುತ್ತಿರುವ ಆರ್‌ಸಿಬಿ ಆಟಗಾರರು ಕಠಿಣ ಅಭ್ಯಾಸ ನಡೆ ಸುತ್ತಿದ್ದಾರೆ.
ತವರಿನ ತಂಡ ಮೊದಲ ಪಂದ್ಯ ದಲ್ಲಿ ಸನ್‌ರೈಸರ್ಸ್‌ ಹೈದರಾಬಾದ್ ಎದುರು ಗೆಲುವು ಪಡೆದಿತ್ತು.
ಭಾನುವಾರ ಡೆಲ್ಲಿ ಡೇರ್‌ಡೆವಿಲ್ಸ್‌ ಎದುರು ಪೈಪೋಟಿ ನಡೆಸಲಿದೆ.ಶುಕ್ರವಾರ ಸಂಜೆ ನಾಯಕ ವಿರಾಟ್‌ ಕೊಹ್ಲಿ, ಕ್ರಿಸ್‌ ಗೇಲ್‌, ಎಸ್‌.
ಅರವಿಂದ್‌, ಸರ್ಫರಾಜ್‌ ಖಾನ್‌ ಸೇರಿದಂತೆ ಬಹುತೇಕ ಆಟಗಾರರು ಅಭ್ಯಾಸ ನಡೆಸಿದರು.ತವರಿನ ಯುವ ಆಟಗಾರರು ಹಾಕಿದ ಬೌಲಿಂಗ್‌ನಲ್ಲಿ ಗೇಲ್‌ ನೆಟ್ಸ್‌ನಲ್ಲಿ ಬೆವರಿಳಿಸಿದರು.27 ವರ್ಷದ ರಸೂಲ್‌ 2014ರಲ್ಲಿ ಭಾರತ ತಂಡಕ್ಕೆ ಪದಾರ್ಪಣೆ ಮಾಡಿದ್ದರು.
ರಾಷ್ಟ್ರೀಯ ತಂಡ ಮತ್ತು ಐಪಿಎಲ್‌ನಲ್ಲಿ ಆಡಿದ ಜಮ್ಮು ಮತ್ತು ಕಾಶ್ಮೀರದ ಮೊದಲ ಎನ್ನುವ ಆಟಗಾರ ಎನ್ನುವ ದಾಖಲೆಯೂ ಇವರ ಹೆಸರಿನಲ್ಲಿದೆ.ಅಭ್ಯಾಸದ ಅವಧಿಯ ಬಳಿಕ ರಸೂಲ್‌ ಮಾಧ್ಯಮಗಳ ಜೊತೆ ಮಾತನಾಡಿದ್ದನ್ನು ಇಲ್ಲಿ ನೀಡಲಾಗಿದೆ.
* ಹೈದರಾಬಾದ್ ತಂಡದಿಂದ ಆರ್‌ ಸಿಬಿಗೆ ಬಂದಿದ್ದೀರಿ.
ಇಲ್ಲಿ ಹೇಗಿದೆ ವಾತಾವರಣ?ಖ್ಯಾತ ಆಟಗಾರರು ಇರುವ ಆರ್‌ಸಿಬಿ ತಂಡದಲ್ಲಿ ಅವಕಾಶ ಪಡೆಯಲು ಕಾಯುತ್ತಿದ್ದೆ.
ಈ ವರ್ಷ ನನ್ನ ನೆಚ್ಚಿನ ತಂಡದಲ್ಲಿರುವ ಕಾರಣ ಖುಷಿಯಾಗಿದೆ.
ತಂಡದ ಆಡಳಿತ ತುಂಬಾ ಪ್ರೋತ್ಸಾಹ  ನೀಡುತ್ತಿದೆ.
ಟೂರ್ನಿಯ ಮೊದಲ ಪಂದ್ಯದಲ್ಲಿಯೇ ಅಂತಿಮ ಹನ್ನೊಂದರಲ್ಲಿ  ಅವಕಾಶ ಕೊಟ್ಟಿದ್ದರಿಂದ ಆತ್ಮವಿಶ್ವಾಸ ಹೆಚ್ಚಾಗಿದೆ.
* ಟ್ವೆಂಟಿ–20 ಮಾದರಿಯಲ್ಲಿ ಸ್ಪಿನ್ನರ್‌ ಗಳ ಮುಂದಿರುವ  ಸವಾಲುಗಳೇನು?ಚಿನ್ನಸ್ವಾಮಿ ಕ್ರೀಡಾಂಗಣ ಮೊದಲಿನಿಂದಲೂ ಬ್ಯಾಟ್ಸ್‌ಮನ್‌ಗಳ ಸ್ನೇಹಿ ಎನಿಸಿದೆ.
ಇಲ್ಲಿ ಸ್ಪಿನ್‌ ದಾಳಿಯನ್ನು ಎಲ್ಲಾ ಕ್ರಮಾಂಕದ ಬ್ಯಾಟ್ಸ್‌ಮನ್‌ಗಳು ಸುಲಭವಾಗಿ ಎದುರಿಸಬಹುದು.
ಆದರೆ  ನನ್ನ ಅದೃಷ್ಟ.
ಸನ್‌ರೈಸರ್ಸ್‌ ಎದುರಿನ ಪಂದ್ಯದಲ್ಲಿ ಉತ್ತಮ ಬೌಲಿಂಗ್ ಮಾಡಲು ಸಾಧ್ಯವಾಯಿತು.
ಹೊಸ ಕೌಶಲಗಳನ್ನು ಹೇಳಿಕೊಟ್ಟ ಕೋಚ್ ಡೇನಿಯಲ್‌ ವೆಟೋರಿ ಅವರಿಗೆ ಧನ್ಯವಾದಗಳು.
* ಆರ್‌ಸಿಬಿ ತಂಡದಲ್ಲಿ ನಿಮ್ಮ  ಪಾತ್ರ ಏನು?ದೇಶಿ ಟೂರ್ನಿಗಳಲ್ಲಿ ಬೌಲಿಂಗ್ ಜೊತೆಗೆ ಬ್ಯಾಟಿಂಗ್ ಮೂಲಕವೂ ಮಿಂಚಿದ್ದೇನೆ.
ಈ ಬಾರಿಯ ರಣಜಿ ಟೂರ್ನಿಯಲ್ಲಿ 600ಕ್ಕಿಂತಲೂ ಹೆಚ್ಚು ರನ್ ಗಳಿಸಿದ್ದೇನೆ.
ಆದರೆ ಆರ್‌ಸಿಬಿ ತಂಡದಲ್ಲಿ   ಸ್ಪಿನ್‌ ವಿಭಾಗದ ಹೊಣೆ ನನ್ನ ಮೇಲಿದೆ.
* ಜಮ್ಮು ಮತ್ತು ಕಾಶ್ಮೀರದಿಂದ ಮುಂಚೂಣಿಗೆ ಬಂದ ಮೊದಲ ಕ್ರಿಕೆಟಿಗ ನೀವು.
ಯಾವಾಗಲೂ  ಒತ್ತಡದಲ್ಲಿಯೇ ಆಡಬೇಕಾಗುತ್ತದೆಯೇ?ಯಾವುದೇ ಟೂರ್ನಿಯಿರಲಿ, ನನ್ನ ರಾಜ್ಯದ ಜನ ನನ್ನಿಂದ ಉತ್ತಮ ಪ್ರದರ್ಶನ ನಿರೀಕ್ಷೆ ಮಾಡುತ್ತಾರೆ.
ರಾಷ್ಟ್ರೀಯ ತಂಡ ದಲ್ಲಿ ಆಡಿರುವುದರಿಂದ ನನ್ನಂತೆಯೇ ಆಗ ಬೇಕೆಂದು ಬಯಸುತ್ತಾರೆ.
ನಾನು ಭಾರತ ತಂಡದಲ್ಲಿ ಆಡಿದ್ದರಿಂದ  ಸಾಕಷ್ಟು ಯುವ ಆಟಗಾರರರಿಗೆ ಸ್ಫೂರ್ತಿ ಸಿಕ್ಕಿದೆ.
ಆದ್ದರಿಂದ ಒತ್ತಡವಿದ್ದೇ ಇರುತ್ತದೆ.
ಮುಂದಿನ ಟೂರ್ನಿಯ ವೇಳೆಗೆ ಜಮ್ಮು ಮತ್ತು ಕಾಶ್ಮೀರದಿಂದ ಮತ್ತಷ್ಟು ಆಟಗಾರರು ಐಪಿಎಲ್‌ನಲ್ಲಿ ಆಡಬೇಕೆನ್ನುವ ಆಸೆ ನನ್ನದು.
* ಅಭ್ಯಾಸ ನಡೆಸಲು ಜಮ್ಮು ಮತ್ತು ಕಾಶ್ಮೀರದಲ್ಲಿ ಇರುವ ಸೌಲಭ್ಯಗಳ ಬಗ್ಗೆ ಹೇಳಿ?ಯುವ ಆಟಗಾರರಿಗೆ ನಮ್ಮ ರಾಜ್ಯ ಕ್ರಿಕೆಟ್‌ ಸಂಸ್ಥೆಯಿಂದ ಹೆಚ್ಚು ಸೌಲಭ್ಯ ದೊರೆಯುವುದಿಲ್ಲ.
ಬೇಗನೆ ಮುಂಚೂಣಿಗೆ ಬರಲು ಸಾಧ್ಯವಾಗುವುದಿಲ್ಲ.
ಆದ್ದರಿಂದ ನಮ್ಮಲ್ಲಿನ ಆಟಗಾರರು ಕರ್ನಾಟಕ, ದೆಹಲಿ, ಮುಂಬೈಗೆ ಹೋಗಿ ಅಲ್ಲಿ ಕ್ರಿಕೆಟ್‌ ಕ್ಲಬ್ ಸೇರಿಕೊಳ್ಳುತ್ತಾರೆ.
ಹೀಗಾಗಿ ನಮ್ಮ ರಾಜ್ಯದಲ್ಲಿ ಕ್ರಿಕೆಟ್‌ ಹಿಂದುಳಿಯುತ್ತಿದೆ.ಗೆಳೆಯನ ನೆನೆದು ಭಾವುಕರಾದ ರಸೂಲ್‌ಶ್ರೀನಗರದ ಹಂದ್ವಾರಾದಲ್ಲಿ ಎರಡು ದಿನಗಳ ಹಿಂದೆ ನಡೆದ ಹಿಂಸಾಚಾ ರದಲ್ಲಿ ಮೃತಪಟ್ಟ ಜಮ್ಮು ಮತ್ತು ಕಾಶ್ಮೀರದ ಉದಯೋನ್ಮುಖ ಕ್ರಿಕೆಟಿಗ ನಯೀಮ್‌ ಖಾದಿ ಬಟ್‌ ಅವರನ್ನು ನೆನಪಿಸಿಕೊಂಡು ಪರ್ವೇಜ್‌ ರಸೂಲ್‌ ಭಾವುಕರಾದರು.‘ಜಮ್ಮು ಮತ್ತು ಕಾಶ್ಮೀರದಲ್ಲಿ ಸಾಕಷ್ಟು ಪ್ರತಿಭಾನ್ವಿತ ಆಟಗಾರರು ಇದ್ದಾರೆ.
ಅದೆಷ್ಟೋ ಕ್ರಿಕೆಟಿಗರ ಬದುಕು ಹೀಗೆ ಅನಿರೀಕ್ಷಿತವಾಗಿ ಅಂತ್ಯ ಕಂಡು ಬಿಡುತ್ತದೆ.
ವಿಷಯ ತಿಳಿದು ತುಂಬಾ ನೋವಾಯಿತು’ ಎಂದು ರಸೂಲ್‌ ಹೇಳಿದರು.ಹಂದ್ವಾರಾದಲ್ಲಿ ಸೇನೆಯ ಯೋಧರೊಬ್ಬರು ಶಾಲಾ ಬಾಲಕಿ ಮೇಲೆ  ಲೈಂಗಿಕ ದೌರ್ಜನ್ಯ ಎಸಗಿದ್ದಾರೆ ಎನ್ನುವ ಸುದ್ದಿ ಹಬ್ಬಿತ್ತು.
ಆದ್ದರಿಂದ ಜನರು ಸೇನಾ ನೆಲೆಯ ಮೇಲೆ ದಾಳಿ ನಡೆಸಿದ್ದರು.
ಇದನ್ನು ನಿಯಂತ್ರಿಸಲು ಭದ್ರತಾ ಪಡೆಗಳು ಗುಂಡು ಹಾರಿಸಿದ್ದರು.
ಈ ವೇಳೆ 18 ವರ್ಷದ ನಯೀಮ್‌ ಮೃತಪಟ್ಟಿದ್ದರು.ನಯೀಮ್‌ ಹೋದ ವರ್ಷ 19 ವರ್ಷದ ಒಳಗಿನವರ ಟೂರ್ನಿಗೆ ರಾಜ್ಯ ತಂಡಕ್ಕೆ ಆಯ್ಕೆಯಾಗಿದ್ದರು.
ವಿವಿಧ ಶಾಲಾ ಮಟ್ಟದ ಟೂರ್ನಿಗಳಲ್ಲಿಯೂ ಗಮನ ಸೆಳೆದಿದ್ದರು.‘ಸನ್‌ರೈಸರ್ಸ್ ಎದುರಿನ ಪಂದ್ಯದಲ್ಲಿ ಗೆಲುವು ಪಡೆದ ಖುಷಿಯ ಲ್ಲಿದ್ದೆ.
ಆದರೆ ಸಂಭ್ರಮಾ ಚರಣೆಯಲ್ಲಿದ್ದ ವೇಳೆ ನಯೀಮ್‌ ಸಾವಿನ ಸುದ್ದಿ ಗೊತ್ತಾ ಯಿತು.
ಭರವಸೆಯ ಆಟಗಾರನಾಗಿದ್ದ ಆತನ ಜೊತೆ ತೆಗೆಸಿಕೊಂಡ ಫೋಟೊ ಗಳು ಈಗಲೂ ನನ್ನ ಬಳಿಯಿವೆ.
ಈ ಘಟನೆ ತುಂಬಾ ನೋವುಂಟು ಮಾಡಿದೆ’ ಎಂದು ರಸೂಲ್‌ ಬೇಸರ ವ್ಯಕ್ತಪಡಿಸಿದರು.ಮುಖ್ಯಾಂಶಗಳು* ಮೊದಲು ಸನ್‌ರೈಸರ್ಸ್ ತಂಡದಲ್ಲಿದ್ದ ರಸೂಲ್‌* 2014 ರಲ್ಲಿ ಅಂತರ ರಾಷ್ಟ್ರೀಯ ಕ್ರಿಕೆಟಿಗೆ ಪದಾರ್ಪಣೆ ಮಾಡಿದ್ದರು* ಭಾನುವಾರ ಆರ್‌ಸಿಬಿ–ಡೇರ್‌ಡೆವಿಲ್ಸ್‌ ಪೈಪೋಟಿ

--------------------- Summary -----------------------------
ಹೀಗಾಗಿ ನಮ್ಮ ರಾಜ್ಯದಲ್ಲಿ ಕ್ರಿಕೆಟ್‌ ಹಿಂದುಳಿಯುತ್ತಿದೆ.ಗೆಳೆಯನ ನೆನೆದು ಭಾವುಕರಾದ ರಸೂಲ್‌ಶ್ರೀನಗರದ ಹಂದ್ವಾರಾದಲ್ಲಿ ಎರಡು ದಿನಗಳ ಹಿಂದೆ ನಡೆದ ಹಿಂಸಾಚಾ ರದಲ್ಲಿ ಮೃತಪಟ್ಟ ಜಮ್ಮು ಮತ್ತು ಕಾಶ್ಮೀರದ ಉದಯೋನ್ಮುಖ ಕ್ರಿಕೆಟಿಗ ನಯೀಮ್‌ ಖಾದಿ ಬಟ್‌ ಅವರನ್ನು ನೆನಪಿಸಿಕೊಂಡು ಪರ್ವೇಜ್‌ ರಸೂಲ್‌ ಭಾವುಕರಾದರು.‘ಜಮ್ಮು ಮತ್ತು ಕಾಶ್ಮೀರದಲ್ಲಿ ಸಾಕಷ್ಟು ಪ್ರತಿಭಾನ್ವಿತ ಆಟಗಾರರು ಇದ್ದಾರೆ.
ರಾಷ್ಟ್ರೀಯ ತಂಡ ಮತ್ತು ಐಪಿಎಲ್‌ನಲ್ಲಿ ಆಡಿದ ಜಮ್ಮು ಮತ್ತು ಕಾಶ್ಮೀರದ ಮೊದಲ ಎನ್ನುವ ಆಟಗಾರ ಎನ್ನುವ ದಾಖಲೆಯೂ ಇವರ ಹೆಸರಿನಲ್ಲಿದೆ.ಅಭ್ಯಾಸದ ಅವಧಿಯ ಬಳಿಕ ರಸೂಲ್‌ ಮಾಧ್ಯಮಗಳ ಜೊತೆ ಮಾತನಾಡಿದ್ದನ್ನು ಇಲ್ಲಿ ನೀಡಲಾಗಿದೆ.
ಆದ್ದರಿಂದ   ಸ್ಪಿನ್ನರ್‌ಗಳ ನಿಜವಾದ ಸಾಮರ್ಥ್ಯ ಗೊತ್ತಾಗುವುದೇ ಐಪಿಎಲ್‌ ಪಂದ್ಯಗಳಲ್ಲಿ’ ಎಂದು ಆರ್‌ಸಿಬಿ ತಂಡದ ಪ್ರಮುಖ ಸ್ಪಿನ್ನರ್‌ ಪರ್ವೇಜ್‌ ರಸೂಲ್‌ ಹೇಳಿದರು.ಐಪಿಎಲ್‌ ಒಂಬತ್ತನೇ ಆವೃತ್ತಿಯಲ್ಲಿ ಎರಡನೇ ಪಂದ್ಯಕ್ಕೆ ಸಜ್ಜಾಗುತ್ತಿರುವ ಆರ್‌ಸಿಬಿ ಆಟಗಾರರು ಕಠಿಣ ಅಭ್ಯಾಸ ನಡೆ ಸುತ್ತಿದ್ದಾರೆ.
ಅರವಿಂದ್‌, ಸರ್ಫರಾಜ್‌ ಖಾನ್‌ ಸೇರಿದಂತೆ ಬಹುತೇಕ ಆಟಗಾರರು ಅಭ್ಯಾಸ ನಡೆಸಿದರು.ತವರಿನ ಯುವ ಆಟಗಾರರು ಹಾಕಿದ ಬೌಲಿಂಗ್‌ನಲ್ಲಿ ಗೇಲ್‌ ನೆಟ್ಸ್‌ನಲ್ಲಿ ಬೆವರಿಳಿಸಿದರು.27 ವರ್ಷದ ರಸೂಲ್‌ 2014ರಲ್ಲಿ ಭಾರತ ತಂಡಕ್ಕೆ ಪದಾರ್ಪಣೆ ಮಾಡಿದ್ದರು.
