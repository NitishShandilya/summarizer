ಮುಂಬೈ (ಪಿಟಿಐ): ಕ್ರಿಕೆಟ್ ಮತ್ತು ಮನರಂಜನೆ ಎರಡೂ ಮೇಳೈಸಿರುವ ಇಂಡಿಯನ್ ಪ್ರೀಮಿಯರ್ ಲೀಗ್ (ಐಪಿಎಲ್) ಒಂಬತ್ತನೇ ಆವೃತ್ತಿಯ ಟೂರ್ನಿ ಶನಿವಾರ ಆರಂಭವಾಗಲಿದೆ.
ವಾಂಖೆಡೆ ಕ್ರೀಡಾಂಗಣದಲ್ಲಿ ನಡೆಯಲಿರುವ ಟೂರ್ನಿಯ ಮೊದಲ ಪಂದ್ಯದಲ್ಲಿ ಹಾಲಿ ಚಾಂಪಿಯನ್ ಮುಂಬೈ ಇಂಡಿಯನ್ಸ್ ಮತ್ತು ಹೊಸ ತಂಡ ರೈಸಿಂಗ್ ಪುಣೆ ಸೂಪರ್‌ ಜೈಂಟ್ಸ್ ಮುಖಾಮುಖಿಯಾಗಲಿವೆ.ಸ್ಪಾಟ್ ಫಿಕ್ಸಿಂಗ್ ಹಗರಣದ ತನಿಖೆ ನಡೆಸಿದ್ದ ನಿವೃತ್ತ ಮುಖ್ಯ ನ್ಯಾಯಮೂರ್ತಿ ಆರ್.
ಎಂ.
ಲೋಧಾ ಸಮಿತಿಯು ಚೆನ್ನೈ ಸೂಪರ್ ಕಿಂಗ್ಸ್ (ಸಿಎಸ್‌ಕೆ) ಮತ್ತು ರಾಜಸ್ತಾನ್ ರಾಯಲ್ಸ್ (ಆರ್‌ಆರ್) ತಂಡಗಳನ್ನು ಎರಡು ವರ್ಷದ ಅವಧಿಗೆ ಅಮಾನತುಗೊಳಿಸಿತ್ತು.
ಸಿಎಸ್‌ಕೆ ತಂಡದ ನಾಯಕರಾಗಿದ್ದ ಮಹೇಂದ್ರ ಸಿಂಗ್ ದೋನಿ ಇದೀಗ ಪುಣೆ ತಂಡದ ಸಾರಥ್ಯ ವಹಿಸಲಿದ್ದಾರೆ.ಐಪಿಎಲ್ ಇತಿಹಾಸದಲ್ಲಿಯೇ ಅತ್ಯಂತ ಯಶಸ್ವಿ ನಾಯಕನೆಂಬ ಹೆಗ್ಗಳಿಕೆ ಇರುವ ದೋನಿಗೆ ಈ ಬಾರಿ ಅವರ ಆಪ್ತಸ್ನೇಹಿತ ಸುರೇಶ್ ರೈನಾ ಅವರ ಜೊತೆ ಇಲ್ಲ.
ರೈನಾ ಈ ಗುಜರಾತ್ ಲಯನ್ಸ್ ತಂಡದ ಸಾರಥ್ಯ ವಹಿಸಲಿದ್ದಾರೆ.
ಆಲ್‌ರೌಂಡರ್ ರವೀಂದ್ರ ಜಡೇಜ ಮತ್ತು ವಿಂಡೀಸ್ ಆಟಗಾರ ಡ್ವೇನ್ ಬ್ರಾವೊ ಕೂಡ ರೈನಾ ಜೊತೆಗಿದ್ದಾರೆ.ಆದರೆ, ದೋನಿ ಬಳಗದಲ್ಲಿ  ಆಫ್‌ ಸ್ಪಿನ್ನರ್ ಆರ್.
ಅಶ್ವಿನ್,  ಆರ್‌ಆರ್ ತಂಡದಲ್ಲಿದ್ದ  ಅಜಿಂಕ್ಯ ರಹಾನೆ, ಆಸ್ಟ್ರೇಲಿಯಾದ ಸ್ಟಿವನ್ ಸ್ಮಿತ್, ದಕ್ಷಿಣ ಆಫ್ರಿಕಾದ ಫಾಫ್ ಡು ಪ್ಲೆಸಿ, ಕೆವಿನ್ ಪೀಟರ್ಸನ್‌ ತಂಡದಲ್ಲಿದ್ದಾರೆ.
ಬೌಲಿಂಗ್ ವಿಭಾಗದಲ್ಲಿ; ಅನುಭವಿ ಎಡಗೈ ವೇಗಿ ಇರ್ಫಾನ್ ಪಠಾಣ್, ಆರ್.ಪಿ.
ಸಿಂಗ್, ಅಲ್ಬೀ ಮಾರ್ಕೆಲ್ ಮತ್ತು ಆಫ್‌ಸ್ಪಿನ್ನರ್ ಅಶ್ವಿನ್ ಪ್ರಮುಖ ಶಕ್ತಿಯಾಗಿದ್ದಾರೆ.ದೋನಿ ಸಾರಥ್ಯದಲ್ಲಿ ಸಿಎಸ್‌ಕೆ ತಂಡವು ಆರು ಸಲ ಫೈನಲ್‌  ಮತ್ತು ಒಂದು ಬಾರಿ ಸೆಮಿಫೈನಲ್ ಹಂತ ತಲುಪಿತ್ತು.
ಎರಡು ಬಾರಿ (2010 ಮತ್ತು 2011) ಚಾಂಪಿಯನ್‌ ಆಗಿತ್ತು.
ಇದೀಗ ಹೊಸ ತಂಡವನ್ನು ಯಾವ ರೀತಿ ಮುನ್ನಡೆಸುವರು ಎಂಬ ಕುತೂಹಲ ಕ್ರಿಕೆಟ್ ಪ್ರೇಮಿಗಳಲ್ಲಿ ಗರಿಗೆದರಿದೆ.
ಮೊದಲ ಪಂದ್ಯದಲ್ಲಿ ಬಲಿಷ್ಠ ಮುಂಬೈ ತಂಡವನ್ನು ದೋನಿ ಬಳಗವು ಎದುರಿಸಲಿದೆ.
ರೋಹಿತ್ ಶರ್ಮಾ ನಾಯಕತ್ವದ  ಮುಂಬೈ ಇಂಡಿಯನ್ಸ್‌ ತಂಡಕ್ಕೆ ಈಗ ಪ್ರಶಸ್ತಿ ಉಳಿಸಿಕೊಳ್ಳುವ ಸವಾಲು ಇದೆ.
ಈ ತಂಡದಲ್ಲಿರುವ ಇಂಗ್ಲೆಂಡ್ ಆಟಗಾರ ಜಾಸ್ ಬಟ್ಲರ್ ಉತ್ತಮ ಫಾರ್ಮ್‌ನಲ್ಲಿದ್ದಾರೆ.
ವಿಶ್ವ ಟ್ವೆಂಟಿ–20 ಟೂರ್ನಿಯಲ್ಲಿ ಇಂಗ್ಲೆಂಡ್ ಫೈನಲ್‌ಗೆ ತಲುಪಲು ಬಟ್ಲರ್ ಕೂಡ ಮಹತ್ವದ ಕಾಣಿಕೆ ನೀಡಿದ್ದರು.
ವಿಂಡೀಸ್ ಎದುರಿನ ಸೆಮಿಫೈನಲ್  ಪಂದ್ಯದಲ್ಲಿ ರೋಹಿತ್ ಕೂಡ ಫಾರ್ಮ್‌ಗೆ ಮರಳಿದ್ದಾರೆ.
ಆದ್ದರಿಂದ ತಂಡದ ವಿಶ್ವಾಸವು ಇಮ್ಮಡಿಸಿದೆ.
ಅಂಬಟಿ ರಾಯುಡು, ವಿಂಡೀಸ್‌ನ  ಲೆಂಡ್ಲ್ ಸಿಮನ್ಸ್, ಕೀರನ್ ಪೊಲಾರ್ಡ್, ಆಲ್‌ರೌಂಡರ್ ಹಾರ್ದಿಕ್ ಪಾಂಡ್ಯ, ನ್ಯೂಜಿಲೆಂಡ್‌ನ ಕೋರಿ ಆ್ಯಂಡರ್ಸನ್, ವಿಕೆಟ್‌ಕೀಪರ್ ಬ್ಯಾಟ್ಸ್‌ಮನ್ ಪಾರ್ಥೀವ್ ಪಟೇಲ್, ಪ್ರಮುಖ ಬೌಲರ್‌ಗಳಾದ ಅನುಭವಿ ಆಫ್‌ಸ್ಪಿನ್ನರ್ ಹರಭಜನ್ ಸಿಂಗ್, ಪ್ರಗ್ಯಾನ್ ಓಜಾ, ಜಸ್ಪ್ರೀತ್‌ ಬೂಮ್ರಾ,  ಕರ್ನಾಟಕದ ಆರ್.
ವಿನಯಕುಮಾರ್, ಜೆ.
ಸುಚೇತ್ ತಂಡಕ್ಕೆ ಗೆಲುವಿನ ಕಾಣಿಕೆ ನೀಡುವ ಸಮರ್ಥರಾಗಿದ್ದಾರೆ.
ಗಾಯಗೊಂಡಿ ರುವ ಲಸಿತ್ ಮಾಲಿಂಗ ಕಣಕ್ಕಿಳಿಯುವ ಭರವಸೆ ಇಲ್ಲ.ಅನುಭವಿ ನಾಯಕ ದೋನಿಯ ನಾಯಕತ್ವದ ತಂತ್ರಗಳನ್ನು ವಿಫಲ ಗೊಳಿಸುವ ಪ್ರಮುಖ ಸವಾಲು ಮುಂಬೈ ಬಳಗದ ಮುಂದಿದೆ.ತಂಡಗಳು ಇಂತಿವೆಮುಂಬೈ ಇಂಡಿಯನ್ಸ್: ರೋಹಿತ್ ಶರ್ಮಾ (ನಾಯಕ), ಹರಭಜನ್ ಸಿಂಗ್, ಕೀರನ್ ಪೊಲಾರ್ಡ್, ಲಸಿತ್ ಮಾಲಿಂಗ, ಅಂಬಟಿ ರಾಯುಡು, ಹಾರ್ದಿಕ್ ಪಾಂಡ್ಯ, ಲೆಂಡ್ಲ್ ಸಿಮನ್ಸ್, ಪಾರ್ಥೀವ್ ಪಟೇಲ್, ಕೋರಿ ಆ್ಯಂಡರ್ಸನ್, ಪ್ರಗ್ಯಾನ್ ಓಜಾ, ಜಸ್‌ಪ್ರೀತ್ ಬೂಮ್ರಾ, ಆರ್.
ವಿನಯಕುಮಾರ್,  ಜಾಸ್ ಬಟ್ಲರ್, ಉನ್ಮುಕ್ತ್ ಚಾಂದ್ ಮಿಷೆಲ್ ಮೆಕ್‌ಲೆಗಾನ್, ಟಿಮ್ ಸೌಥಿ, ನಾಥು ಸಿಂಗ್, ಜೆ.
ಸುಚೇತ್, ಏಡನ್ ಬ್ಲಿಜರ್ಡ್, ಕೃಣಾಲ್ ಪಾಂಡ್ಯ, ಜೋಶ್ ಹ್ಯಾಜಲ್‌ವುಡ್, ಮರ್ಚಂಟ್ ಡಿ ಲೇಂಜ್, ಶ್ರೇಯಸ್ ಗೋಪಾಲ್, ಅಕ್ಷಯ್ ವಾಖರೆ, ಸಿದ್ಧೇಶ್ ಲಾಡ್, ನಿತೀಶ್ ರಾಣಾ, ಕಿಶೋರ್ ಕಾಮತ್, ಜಿತೇಶ್ ಶರ್ಮಾ, ದೀಪಕ್ ಪುನಿಯಾ,ರೈಸಿಂಗ್ ಪುಣೆ ಸೂಪರ್‌ಜೈಂಟ್ಸ್: ಮಹೇಂದ್ರಸಿಂಗ್ ದೋನಿ (ನಾಯಕ), ಅಜಿಂಕ್ಯ ರಹಾನೆ, ರವಿಚಂದ್ರನ್ ಅಶ್ವಿನ್ ಸ್ಟಿವನ್ ಸ್ಮಿತ್, ಫಾಫ್ ಡು ಪ್ಲೆಸಿ, ಕೆವಿನ್ ಪೀಟರ್ಸನ್, ಅಲ್ಬೀ ಮಾರ್ಕೆಲ್, ಇಶಾಂತ್ ಶರ್ಮಾ, ಇರ್ಫಾನ್ ಪಠಾಣ್, ಮಿಷೆಲ್ ಮಾರ್ಷ್, ಆರ್.ಪಿ.
ಸಿಂಗ್, ಇಶಾನ್ ಕಿಶನ್, ಅಂಕಿತ್ ಶರ್ಮಾ, ಈಶ್ವರ್ ಪಾಂಡೆ, ಆರ್.
ಆಶ್ವಿನ್, ಪೀಟರ್ ಹ್ಯಾಂಡ್ಸ್‌ಕಾಂಬ್, ತಿಸಾರ ಪೆರೆರಾ, ಬಾಬಾ ಅಪರಾಜಿತ್, ಅಶೋಕ್ ದಿಂಡಾ, ಜಸ್ಕರಣ್ ಸಿಂಗ್, ಆ್ಯಡಮ್ ಜಂಪಾ, ಸ್ಕಾಟ್ ಬೊಲಾಂಡ್, ದೀಪಕ್ ಚಹಾರ್, ಅಂಕುಶ್ ಬೇನ್ಸ್ಪಂದ್ಯದ ಆರಂಭ: ರಾತ್ರಿ: 8ನೇರಪ್ರಸಾರ: ಸೋನಿ ಸಿಕ್ಸ್<em>* * *ಹರಭಜನ್ ಸಿಂಗ್ ಅವರು ವಿಶ್ವ ಟ್ವೆಂಟಿ–20 ಟೂರ್ನಿಯಲ್ಲಿ ಕಣಕ್ಕಿಳಿಯಲು ಅವಕಾಶ ಸಿಗದೆ  ನಿರಾಶರಾಗಿದ್ದಾರೆ.
ಆದರೆ, ಮುಂಬೈ ಇಂಡಿಯನ್ಸ್ ತಂಡದಲ್ಲಿ ಅವರು ಪ್ರಮುಖ ಬೌಲರ್ ಆಗಿದ್ದಾರೆ.</em>-ರಿಕಿ ಪಾಂಟಿಂಗ್, ಮುಖ್ಯ ಕೋಚ್ ಮುಂಬೈ ಇಂಡಿಯನ್ಸ್

--------------------- Summary -----------------------------
ಸಿಎಸ್‌ಕೆ ತಂಡದ ನಾಯಕರಾಗಿದ್ದ ಮಹೇಂದ್ರ ಸಿಂಗ್ ದೋನಿ ಇದೀಗ ಪುಣೆ ತಂಡದ ಸಾರಥ್ಯ ವಹಿಸಲಿದ್ದಾರೆ.ಐಪಿಎಲ್ ಇತಿಹಾಸದಲ್ಲಿಯೇ ಅತ್ಯಂತ ಯಶಸ್ವಿ ನಾಯಕನೆಂಬ ಹೆಗ್ಗಳಿಕೆ ಇರುವ ದೋನಿಗೆ ಈ ಬಾರಿ ಅವರ ಆಪ್ತಸ್ನೇಹಿತ ಸುರೇಶ್ ರೈನಾ ಅವರ ಜೊತೆ ಇಲ್ಲ.
ಗಾಯಗೊಂಡಿ ರುವ ಲಸಿತ್ ಮಾಲಿಂಗ ಕಣಕ್ಕಿಳಿಯುವ ಭರವಸೆ ಇಲ್ಲ.ಅನುಭವಿ ನಾಯಕ ದೋನಿಯ ನಾಯಕತ್ವದ ತಂತ್ರಗಳನ್ನು ವಿಫಲ ಗೊಳಿಸುವ ಪ್ರಮುಖ ಸವಾಲು ಮುಂಬೈ ಬಳಗದ ಮುಂದಿದೆ.ತಂಡಗಳು ಇಂತಿವೆಮುಂಬೈ ಇಂಡಿಯನ್ಸ್: ರೋಹಿತ್ ಶರ್ಮಾ (ನಾಯಕ), ಹರಭಜನ್ ಸಿಂಗ್, ಕೀರನ್ ಪೊಲಾರ್ಡ್, ಲಸಿತ್ ಮಾಲಿಂಗ, ಅಂಬಟಿ ರಾಯುಡು, ಹಾರ್ದಿಕ್ ಪಾಂಡ್ಯ, ಲೆಂಡ್ಲ್ ಸಿಮನ್ಸ್, ಪಾರ್ಥೀವ್ ಪಟೇಲ್, ಕೋರಿ ಆ್ಯಂಡರ್ಸನ್, ಪ್ರಗ್ಯಾನ್ ಓಜಾ, ಜಸ್‌ಪ್ರೀತ್ ಬೂಮ್ರಾ, ಆರ್.
ವಾಂಖೆಡೆ ಕ್ರೀಡಾಂಗಣದಲ್ಲಿ ನಡೆಯಲಿರುವ ಟೂರ್ನಿಯ ಮೊದಲ ಪಂದ್ಯದಲ್ಲಿ ಹಾಲಿ ಚಾಂಪಿಯನ್ ಮುಂಬೈ ಇಂಡಿಯನ್ಸ್ ಮತ್ತು ಹೊಸ ತಂಡ ರೈಸಿಂಗ್ ಪುಣೆ ಸೂಪರ್‌ ಜೈಂಟ್ಸ್ ಮುಖಾಮುಖಿಯಾಗಲಿವೆ.ಸ್ಪಾಟ್ ಫಿಕ್ಸಿಂಗ್ ಹಗರಣದ ತನಿಖೆ ನಡೆಸಿದ್ದ ನಿವೃತ್ತ ಮುಖ್ಯ ನ್ಯಾಯಮೂರ್ತಿ ಆರ್.
ಸಿಂಗ್, ಅಲ್ಬೀ ಮಾರ್ಕೆಲ್ ಮತ್ತು ಆಫ್‌ಸ್ಪಿನ್ನರ್ ಅಶ್ವಿನ್ ಪ್ರಮುಖ ಶಕ್ತಿಯಾಗಿದ್ದಾರೆ.ದೋನಿ ಸಾರಥ್ಯದಲ್ಲಿ ಸಿಎಸ್‌ಕೆ ತಂಡವು ಆರು ಸಲ ಫೈನಲ್‌  ಮತ್ತು ಒಂದು ಬಾರಿ ಸೆಮಿಫೈನಲ್ ಹಂತ ತಲುಪಿತ್ತು.
