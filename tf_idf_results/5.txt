ಹುಬ್ಬಳ್ಳಿ: ಬೆಂಗಳೂರು ನಗರ ತಂಡದವರು ಬೆಳಗಾವಿ ಜಿಲ್ಲೆ ಹುಕ್ಕೇರಿ ತಾಲ್ಲೂಕಿನ ನೇರಲಿ ಗ್ರಾಮದ ಬಸವೇಶ್ವರ ಜಾತ್ರಾ ಮಹೋತ್ಸವದ ಅಂಗವಾಗಿ ನಡೆದ ಅಂತರರಾಜ್ಯ ಮಟ್ಟದ ಮಹಿಳಾ ಕಬಡ್ಡಿ ಟೂರ್ನಿಯ ಪ್ರಶಸ್ತಿ ಗೆದ್ದುಕೊಂಡರು.ಗುರುವಾರ ಮಧ್ಯರಾತ್ರಿ ಹೊನಲು ಬೆಳಕಿನಲ್ಲಿ ನಡೆದ ಫೈನಲ್‌ ಪಂದ್ಯದಲ್ಲಿ ಬೆಂಗಳೂರು ಮಹಿಳೆಯರು ಮುಂಬೈನ ಜೈ ಹನುಮಾನ್‌ ತಂಡವನ್ನು 25–21ರಿಂದ ಮಣಿಸಿದರು.ರೈಡಿಂಗ್‌ನಲ್ಲಿ ಮಿಂಚಿದ ದಿವ್ಯಾ ಮತ್ತು ಕ್ಯಾಚಿಂಗ್‌ ಪರಿಣಿತೆ ದೀಪಾ ಅವರ ಉತ್ತಮ ಪ್ರದರ್ಶನದ ಬಲದಿಂದ ಬೆಂಗಳೂರು ತಂಡ ಆರಂಭದಿಂದಲೇ ಪಂದ್ಯದ ಮೇಲೆ ಹಿಡಿತ ಸಾಧಿಸಿತು.
ಮುಂಬೈ ತಂಡ ಪ್ರತಿ ಹೋರಾಟ ಮಾಡಿದರೂ ಜಯ ಕಸಿದುಕೊಳ್ಳಲು ಸಾಧ್ಯವಾಗಲಿಲ್ಲ.ಸೆಮಿಫೈನಲ್‌ನಲ್ಲಿ ಬೆಂಗಳೂರು ನಗರ ತಂಡ ಕೊಲ್ಲಾಪುರ ಜಿಲ್ಲಾ ಪಂಚಾಯ್ತಿ ತಂಡವನ್ನು 27–25ರಿಂದ ಮತ್ತು ಜೈ ಹನುಮಾನ್ ತಂಡ ಬೆಳಗಾವಿಯ ಸಾಧನಾ ತಂಡವನ್ನು 36–28ರಿಂದ ಸೋಲಿಸಿತು.

--------------------- Summary -----------------------------
ಹುಬ್ಬಳ್ಳಿ: ಬೆಂಗಳೂರು ನಗರ ತಂಡದವರು ಬೆಳಗಾವಿ ಜಿಲ್ಲೆ ಹುಕ್ಕೇರಿ ತಾಲ್ಲೂಕಿನ ನೇರಲಿ ಗ್ರಾಮದ ಬಸವೇಶ್ವರ ಜಾತ್ರಾ ಮಹೋತ್ಸವದ ಅಂಗವಾಗಿ ನಡೆದ ಅಂತರರಾಜ್ಯ ಮಟ್ಟದ ಮಹಿಳಾ ಕಬಡ್ಡಿ ಟೂರ್ನಿಯ ಪ್ರಶಸ್ತಿ ಗೆದ್ದುಕೊಂಡರು.ಗುರುವಾರ ಮಧ್ಯರಾತ್ರಿ ಹೊನಲು ಬೆಳಕಿನಲ್ಲಿ ನಡೆದ ಫೈನಲ್‌ ಪಂದ್ಯದಲ್ಲಿ ಬೆಂಗಳೂರು ಮಹಿಳೆಯರು ಮುಂಬೈನ ಜೈ ಹನುಮಾನ್‌ ತಂಡವನ್ನು 25–21ರಿಂದ ಮಣಿಸಿದರು.ರೈಡಿಂಗ್‌ನಲ್ಲಿ ಮಿಂಚಿದ ದಿವ್ಯಾ ಮತ್ತು ಕ್ಯಾಚಿಂಗ್‌ ಪರಿಣಿತೆ ದೀಪಾ ಅವರ ಉತ್ತಮ ಪ್ರದರ್ಶನದ ಬಲದಿಂದ ಬೆಂಗಳೂರು ತಂಡ ಆರಂಭದಿಂದಲೇ ಪಂದ್ಯದ ಮೇಲೆ ಹಿಡಿತ ಸಾಧಿಸಿತು.
ಮುಂಬೈ ತಂಡ ಪ್ರತಿ ಹೋರಾಟ ಮಾಡಿದರೂ ಜಯ ಕಸಿದುಕೊಳ್ಳಲು ಸಾಧ್ಯವಾಗಲಿಲ್ಲ.ಸೆಮಿಫೈನಲ್‌ನಲ್ಲಿ ಬೆಂಗಳೂರು ನಗರ ತಂಡ ಕೊಲ್ಲಾಪುರ ಜಿಲ್ಲಾ ಪಂಚಾಯ್ತಿ ತಂಡವನ್ನು 27–25ರಿಂದ ಮತ್ತು ಜೈ ಹನುಮಾನ್ ತಂಡ ಬೆಳಗಾವಿಯ ಸಾಧನಾ ತಂಡವನ್ನು 36–28ರಿಂದ ಸೋಲಿಸಿತು.
