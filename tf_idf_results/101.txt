ನವದೆಹಲಿ/ಮುಂಬೈ(ಪಿಟಿಐ): ‘ಪಂದ್ಯಕ್ಕೆ ಎಲ್ಲಾ ಸಿದ್ಧತೆಗಳನ್ನು ಮಾಡಿ ಕೊಂಡ ಬಳಿಕ ಸ್ಥಳಾಂತರ ಮಾಡುವುದು ಕಷ್ಟದ ಕೆಲಸ.
ಮುಂಬೈ, ಪುಣೆ ಮತ್ತು ನಾಗಪುರದಲ್ಲಿ ಆಯೋಜಿಸಲಾಗಿದ್ದ ಪಂದ್ಯಗಳನ್ನು ಸುಸೂತ್ರವಾಗಿ ನಡೆಸಲು ಎಲ್ಲಾ ಸಿದ್ಧತೆಗಳನ್ನು ಮಾಡಿಕೊಂಡಿ ದ್ದೆವು.
ಇದರ ನಡುವೆಯೂ ಬಾಂಬೆ ಹೈಕೋರ್ಟ್‌ ಪಂದ್ಯ ಸ್ಥಳಾಂತರಿಸುವಂತೆ    ಹೇಳಿದೆ.
ಇದು ಇನ್ನೂ ಕಷ್ಟ’ ಎಂದು ಕೋರ್ಟ್‌ ತೀರ್ಪಿಗೆ ಬಿಸಿಸಿಐ ಬೇಸರ ವ್ಯಕ್ತಪಡಿಸಿದೆ.ಮೊದಲ ಐಪಿಎಲ್‌ ಆಡುತ್ತಿರುವ ರೈಸಿಂಗ್ ಸೂಪರ್‌ಜೈಂಟ್ಸ್ ತಂಡವು ಪುಣೆಗೆ ತವರಿನ ತಂಡವೆನಿಸಿದೆ.
ಮಹಾ ರಾಷ್ಟ್ರದಲ್ಲಿ ಒಟ್ಟು 19 ಪಂದ್ಯಗಳು ಆಯೋಜನೆಯಾಗಿದ್ದವು.
ಇದರಲ್ಲಿ ಮೇ  ನಲ್ಲಿ ನಡೆಯಲಿರುವ 13 ಪಂದ್ಯಗಳನ್ನು ಬೇರೆಡೆಗೆ ಸ್ಥಳಾಂತರಿಸಬೇಕು ಎಂದು ಬಾಂಬೆ ಹೈಕೋರ್ಟ್‌ ಬುಧವಾರ ಬಿಸಿಸಿಐಗೆ ಆದೇಶಿಸಿದೆ.‘ಹೈಕೋರ್ಟ್‌ ನೀಡಿದ ತೀರ್ಪಿನ ಪ್ರತಿ ನಮಗಿನ್ನು ಸಿಕ್ಕಿಲ್ಲ.
ಸಿಕ್ಕ ಬಳಿಕ ಮುಂದಿನ ಯೋಜನೆ ರೂಪಿಸುತ್ತೇವೆ.
ನ್ಯಾಯಾಲಯ ನೀಡಿರುವ ತೀರ್ಪನ್ನು ಗೌರವಿಸುತ್ತೇವೆ.
ಫ್ರಾಂಚೈಸ್‌ಗಳ ಜೊತೆಗೆ ಮಾತನಾಡುತ್ತೇವೆ.
13 ಐಪಿಎಲ್‌ ಪಂದ್ಯಗಳನ್ನು ಎಲ್ಲಿ ಆಯೋಜಿಸಬೇಕು ಎನ್ನುವುದರ ಬಗ್ಗೆ ನಿರ್ಧರಿಸುತ್ತೇವೆ’ ಎಂದು ಐಪಿಎಲ್‌ ಮುಖ್ಯಸ್ಥ ರಾಜೀವ್ ಶುಕ್ಲಾ ಮಾಧ್ಯಮಗಳಿಗೆ ತಿಳಿಸಿದ್ದಾರೆ.‘ನೀರಿನ ಸಮಸ್ಯೆ ಎದುರಾಗಿರು ವುದು ರೈತರಿಗೆ.
ಸಮಸ್ಯೆ ಪರಿಹಾರಕ್ಕಾಗಿ  ನೆರವಾಗುತ್ತೇವೆ.
ನೀರನ್ನೂ ಕೊಡು ತ್ತೇವೆ.
ಆದರೆ ಈಗ ಪಂದ್ಯಗಳನ್ನು ಸ್ಥಳಾಂತರಿಸುವುದೇ ದೊಡ್ಡ ಸಮಸ್ಯೆ.
ಇತ್ತೀಚಿಗಷ್ಟೇ ವಿಶ್ವ ಟ್ವೆಂಟಿ–20 ಟೂರ್ನಿಯ 24 ಪಂದ್ಯಗಳು ಮಹಾ ರಾಷ್ಟ್ರದಲ್ಲಿ ನಡೆದವು.
ಆಗ ಒಬ್ಬರೂ ತಕರಾರು ತೆಗೆಯಲಿಲ್ಲ.
ಈಗ ವಿನಾ ಕಾರಣ ಕೆಲವರು ಸಮಸ್ಯೆ ಹುಟ್ಟು ಹಾಕು ತ್ತಿದ್ದಾರೆ’ ಎಂದೂ ಶುಕ್ಲಾ ದೂರಿದರು.‘ಮಹಾರಾಷ್ಟ್ರದಲ್ಲಿ ಸಾಕಷ್ಟು ಬೇರೆ ಬೇರೆ ಕ್ರೀಡೆಗಳು ನಡೆಯುತ್ತವೆ.
ಸಾಂಸ್ಕೃ ತಿಕ ಕಾರ್ಯಕ್ರಮಗಳೂ ಜರುಗುತ್ತವೆ.
ಸಕ್ಕರೆ ಕಾರ್ಖಾನೆಗಳು ಮತ್ತು ಗಾಲ್ಫ್‌ ಕೋರ್ಸ್‌ಗಳಿಗೂ ಹೆಚ್ಚು ನೀರು ಬೇಕಾ ಗುತ್ತದೆ.
ಎಲ್ಲಾ ಗಾಲ್ಫ್‌ ಕೋರ್ಸ್‌ಗಳಲ್ಲಿ ಸ್ಪರ್ಧೆಗಳು ನಡೆಯುವುದನ್ನು ನಿಲ್ಲಿಸಲು ಸಾಧ್ಯವೇ’ ಎಂದೂ ಶುಕ್ಲಾ ಪ್ರಶ್ನಿಸಿದ್ದಾರೆ.ಪಂದ್ಯ ಸ್ಥಳಾಂತರ ಮಾಡಬೇಕು ಎಂದು ‘ಲೋಕಸತ್ತಾ ಆಂದೋಲನ’ ಸಾರ್ವಜನಿಕ ಹಿತಾಸಕ್ತಿ ಅರ್ಜಿ ಸಲ್ಲಿಸಿ ದಾಗ ಕಿಂಗ್ಸ್‌ ಇಲೆವೆನ್‌ ಪಂಜಾಬ್ ತಂಡ ತಮ್ಮ ತಂಡದ ಪಂದ್ಯಗಳನ್ನು ಬೇರೆಡೆಗೆ ಸ್ಥಳಾಂತರಿಸಲು ಸಿದ್ಧವಾಗಿರುವುದಾಗಿ ಹೇಳಿತ್ತು.‘ನಾನು ಮುಂಬೈಯವನು.
ಮಹಾ ರಾಷ್ಟ್ರದಲ್ಲಿ ಭೀಕರ ನೀರಿನ ಸಮಸ್ಯೆ ಯಿದೆ.
ಹೈಕೋರ್ಟ್‌ ಈಗ ಪಂದ್ಯಗಳನ್ನು ಸ್ಥಳಾಂತರಿಸುವಂತೆ ಹೇಳಿದ್ದರಿಂದ ಸಂತೋಷವಾಗಿದೆ’ ಎಂದು ಕಿಂಗ್ಸ್ ಇಲೆವೆನ್‌ ಪಂಜಾಬ್ ತಂಡದ ಸಹ ಮಾಲೀಕ ನೆಸ್‌ ವಾಡಿಯಾ ಹೇಳಿದ್ದಾರೆ.ಲೀಗ್‌ಗೆ ಕೆಟ್ಟ ಹೆಸರು ತರುವ ಯತ್ನ: ಠಾಕೂರ್‌ ‘ಐಪಿಎಲ್‌ ಪಂದ್ಯಗಳನ್ನು ನಡೆ ಸುವುದರಿಂದ ಹೆಚ್ಚು ನೀರೇನು ಖರ್ಚಾ ಗುವುದಿಲ್ಲ.
ವಿನಾಕಾರಣ ಈ ಲೀಗ್‌ಗೆ ಕೆಟ್ಟ ಹೆಸರು ತರುವ ಪ್ರಯತ್ನವಿದು’ ಎಂದು ಬಿಸಿಸಿಐ ಕಾರ್ಯದರ್ಶಿ ಅನು ರಾಗ್ ಠಾಕೂರ್ ಆಕ್ರೋಶ ವ್ಯಕ್ತಪಡಿಸಿದ್ದಾರೆ.‘ನೀರಿನ ಸಮಸ್ಯೆಯಿಂದ ಪರದಾಡು ತ್ತಿರುವ ಸ್ಥಳಗಳಿಗೆ ನೀರು  ಒದಗಿಸುತ್ತೇವೆ.
ಮುಖ್ಯಮಂತ್ರಿಗಳ ಪರಿಹಾರ ನಿಧಿಗೆ ಹಣ ವನ್ನೂ ಕೊಡುತ್ತೇವೆ ಎಂದು ಹೇಳಿದ್ದರೂ ಅನಗತ್ಯವಾಗಿ ಪಂದ್ಯಗಳನ್ನು ಸ್ಥಳಾಂತರ ಮಾಡುವ ವಿಷಯ ಬಂದಿದ್ದು ಬೇಸರ ಮೂಡಿಸಿದೆ’ ಎಂದೂ ಠಾಕೂರ್‌  ನುಡಿದರು.ನ್ಯಾಯಾಲಯ ಈ ತೀರ್ಪು ನೀಡುವ ಮೊದಲು ಸಾಕಷ್ಟು ವಾದ ವಿವಾದ ನಡೆಯಿತು.
ಐಪಿಎಲ್‌ ಪಂದ್ಯಗಳನ್ನು ಮಹಾ ರಾಷ್ಟ್ರದಿಂದ ಸ್ಥಳಾಂತರಿಸಲು ಸಾಧ್ಯವೇ ಎಂದು ಹೈಕೋರ್ಟ್‌ ಮಂಗಳ ವಾರ  ಬಿಸಿಸಿಐಯನ್ನು ಪ್ರಶ್ನಿಸಿತ್ತು.
ಇದಕ್ಕೆ ಉತ್ತರ ನೀಡಲು ಒಂದು ದಿನ ಕಾಲಾವಕಾಶ ಕೊಟ್ಟಿತ್ತು.ಕೋರ್ಟ್‌ ಕೇಳಿದ್ದ ಪ್ರಶ್ನೆಗೆ ಉತ್ತರಿ ಸಿದ ಬಿಸಿಸಿಐ ಪರ ವಕೀಲ ರಫೀಕ್‌ ದಾದಾ ‘ನೀರಿದ ಸಮಸ್ಯೆ ಎದುರಿಸುತ್ತಿ ರುವ ಪ್ರದೇಶಗಳಿಗೆ ಬಿಸಿಸಿಐ ₹ 60 ಲಕ್ಷ ಲೀಟರ್ಸ್ ನೀರು ಕೊಡಲು ಸಿದ್ಧವಿದೆ.
ಅಷ್ಟಕ್ಕೂ ನಾವು ಪಿಚ್‌ ಮತ್ತು ಕ್ರೀಡಾಂಗ ಣಗಳ ನಿರ್ವಹಣೆಗೆ ಚರಂಡಿ ನೀರನ್ನು ಸಂಸ್ಕರಿಸಿ ಬಳಸುತ್ತಿದ್ದೇವೆ.ಇದಕ್ಕಾಗಿ ರಾಯಲ್‌ ವೆಸ್ಟರ್ನ್‌ ಇಂಡಿಯಾ ಟರ್ಫ್‌ ಕ್ಲಬ್‌ ಜೊತೆ ಒಪ್ಪಂದ ಮಾಡಿಕೊಂಡಿ ದ್ದೇವೆ.
ಪಂದ್ಯ ಸ್ಥಳಾಂತರಿಸಬಹುದು.
ಆದರೆ, ಪುಣೆ ತಂಡದ ಅಭಿಮಾನಿಗಳಿಗೆ ಇದರಿಂದ ನಿರಾಸೆಯಾಗುತ್ತದೆ.
ಜೊತೆಗೆ ಆ ತಂಡದ ಬ್ರಾಂಡ್‌ ಮೌಲ್ಯಕ್ಕೂ ಪೆಟ್ಟು ಬೀಳುತ್ತದೆ’ ಎಂದು ದಾದಾ ವಾದಿಸಿದರು.ಪುಣೆ ರೈಸಿಂಗ್ ತಂಡದ ಪರ ವಾದ ಮಾಡಿದ ಜನಕಾ ದ್ವಾರಕಾದಾಸ್‌ ‘ನಾವು ಈಗಾಗಲೇ ಸಾಕಷ್ಟು ಹಣವನ್ನು ಹೂಡಿಕೆ ಮಾಡಿದ್ದೇವೆ.
ಈ ವೇಳೆ ಪಂದ್ಯ ಗಳನ್ನು ಸ್ಥಳಾಂತರ ಮಾಡಿದರೆ ಆರ್ಥಿಕ ವಾಗಿಯಷ್ಟೇ ನಷ್ಟವಾಗುವುದಿಲ್ಲ.
ತವ ರಿನ ತಂಡಕ್ಕೂ ಪ್ರತಿಕೂಲ ಪರಿಣಾಮ ಬೀರುತ್ತದೆ.
ನಮ್ಮ ಅಭಿಮಾನಿಗಳ ಬೆಂಬ ಲವನ್ನೂ ಕಳೆದುಕೊಳ್ಳಬೇಕಾ ಗುತ್ತದೆ’ ಎಂದು ಅವರು ಆತಂಕ ವ್ಯಕ್ತಪಡಿಸಿ ದರು.
ಸಾರ್ವಜನಿಕ ಹಿತಾಸಕ್ತಿ ಅರ್ಜಿ ಸಲ್ಲಿಸಿದವರ ಪರ ವಕಾಲತ್ತು ನಡೆಸಿದ ವಕೀಲ ಡಿ.ಎಚ್‌ ಮೆಹ್ತಾ ‘ನೀರಿನ ಸಮಸ್ಯೆ ಕಡಿಮೆಯಾಗಬೇಕಾದರೆ ಪಂದ್ಯ ಗಳನ್ನು ಸ್ಥಳಾಂತರಿಸುವುದಷ್ಟೇ ಪರಿ ಹಾರ’ ಎಂದು ಪಟ್ಟು ಹಿಡಿದರು.ಮಹಾರಾಷ್ಟ್ರದಲ್ಲಿ ಒಟ್ಟು 19 ಪಂದ್ಯಗಳು ಆಯೋಜನೆಯಾಗಿದ್ದವು.
ಅದರಲ್ಲಿ ಒಂಬತ್ತು ಪಂದ್ಯಗಳು ಪುಣೆ ಯಲ್ಲಿ, ಎಂಟು ಮುಂಬೈಯಲ್ಲಿ ಮತ್ತು ನಾಗಪುರದಲ್ಲಿ ಮೂರು ಪಂದ್ಯಗಳು ಆಯೋಜನೆಯಾಗಿದ್ದವು.ಈ ಬೆಳವಣಿಗೆಗಳ ಮಧ್ಯೆಯೇ  ಮುಂಬೈ ಇಂಡಿಯನ್ಸ್ ಮತ್ತು ರೈಸಿಂಗ್ ಪುಣೆ ಸೂಪರ್‌ಜೈಂಟ್ಸ್ ಫ್ರಾಂಚೈಸ್‌ಗಳು ಮುಖ್ಯಮಂತ್ರಿಗಳ ಬರ ಪರಿಹಾರ ನಿಧಿಗೆ ತಲಾ ₹ 5 ಕೋಟಿ ನೀಡಿವೆ.ಫೈನಲ್‌ಗೆ ಕೋಲ್ಕತ್ತ ಒಲವು‘ಫೈನಲ್‌ ಪಂದ್ಯಕ್ಕೆ ಆತಿಥ್ಯ ವಹಿಸಲು ನಮಗೆ ಅವಕಾಶ ಕೊಟ್ಟರೆ ಸಿದ್ಧರಿದ್ದೇವೆ’ ಎಂದು ಬಂಗಾಳ ಕ್ರಿಕೆಟ್‌ ಸಂಸ್ಥೆ ಹೇಳಿದೆ.‘ಕೋಲ್ಕತ್ತದ ಈಡನ್ ಗಾರ್ಡನ್ಸ್‌ ಕ್ರೀಡಾಂಗಣದಲ್ಲಿ ಇತ್ತೀಚಿಗಷ್ಟೇ ವಿಶ್ವ ಟೂರ್ನಿಯ ಭಾರತ ಮತ್ತು ಪಾಕಿ ಸ್ತಾನ ನಡುವಣ ಪಂದ್ಯವನ್ನು ಯಶ ಸ್ವಿಯಾಗಿ ಆಯೋಜಿಸಿದ್ದೇವೆ.
ಪುರು ಷರ ಮತ್ತು ಮಹಿಳಾ ವಿಭಾಗದ ಫೈನಲ್‌ ಪಂದ್ಯವನ್ನು ನಡೆಸಿದ್ದೇವೆ.
ಆದ್ದರಿಂದ ಐಪಿಎಲ್‌ ಫೈನಲ್‌ ನಡೆಸಲು ಅವಕಾಶ ಕೊಟ್ಟರೂ ಸಜ್ಜಾಗಿದ್ದೇವೆ’ ಎಂದು ಸಿಎಬಿ ಕಾರ್ಯದರ್ಶಿ ಸುಬೀರ್ ಗಂಗೂಲಿ ಹೇಳಿದ್ದಾರೆ.ಮಹೇಂದ್ರ ಸಿಂಗ್ ದೋನಿಯ ತವರೂರು ರಾಂಚಿಯಲ್ಲಿಯೂ ಪಂದ್ಯ ಆಯೋಜನೆಯಾಗುವ ಸಾಧ್ಯತೆಯಿದೆ.
ಹಿಂದಿನ ಆವೃತ್ತಿಯಲ್ಲಿ ಚೆನ್ನೈ ಸೂಪರ್ ಕಿಂಗ್ಸ್ ತಂಡದ ಕೆಲ ಪಂದ್ಯಗಳು ರಾಂಚಿಯಲ್ಲಿ ನಡೆದಿದ್ದವು.
ಮಹಾರಾಷ್ಟ್ರದಿಂದ ಸ್ಥಳಾಂತರವಾಗುವ ಪಂದ್ಯಗಳನ್ನು ಕಟಕ್‌, ರಾಯಪುರ, ಬೆಂಗಳೂರಿ ನಲ್ಲಿ ಆಯೋಜಿಸುವ ಸಾಧ್ಯತೆಯಿದೆ.

--------------------- Summary -----------------------------
ಅದರಲ್ಲಿ ಒಂಬತ್ತು ಪಂದ್ಯಗಳು ಪುಣೆ ಯಲ್ಲಿ, ಎಂಟು ಮುಂಬೈಯಲ್ಲಿ ಮತ್ತು ನಾಗಪುರದಲ್ಲಿ ಮೂರು ಪಂದ್ಯಗಳು ಆಯೋಜನೆಯಾಗಿದ್ದವು.ಈ ಬೆಳವಣಿಗೆಗಳ ಮಧ್ಯೆಯೇ  ಮುಂಬೈ ಇಂಡಿಯನ್ಸ್ ಮತ್ತು ರೈಸಿಂಗ್ ಪುಣೆ ಸೂಪರ್‌ಜೈಂಟ್ಸ್ ಫ್ರಾಂಚೈಸ್‌ಗಳು ಮುಖ್ಯಮಂತ್ರಿಗಳ ಬರ ಪರಿಹಾರ ನಿಧಿಗೆ ತಲಾ ₹ 5 ಕೋಟಿ ನೀಡಿವೆ.ಫೈನಲ್‌ಗೆ ಕೋಲ್ಕತ್ತ ಒಲವು‘ಫೈನಲ್‌ ಪಂದ್ಯಕ್ಕೆ ಆತಿಥ್ಯ ವಹಿಸಲು ನಮಗೆ ಅವಕಾಶ ಕೊಟ್ಟರೆ ಸಿದ್ಧರಿದ್ದೇವೆ’ ಎಂದು ಬಂಗಾಳ ಕ್ರಿಕೆಟ್‌ ಸಂಸ್ಥೆ ಹೇಳಿದೆ.‘ಕೋಲ್ಕತ್ತದ ಈಡನ್ ಗಾರ್ಡನ್ಸ್‌ ಕ್ರೀಡಾಂಗಣದಲ್ಲಿ ಇತ್ತೀಚಿಗಷ್ಟೇ ವಿಶ್ವ ಟೂರ್ನಿಯ ಭಾರತ ಮತ್ತು ಪಾಕಿ ಸ್ತಾನ ನಡುವಣ ಪಂದ್ಯವನ್ನು ಯಶ ಸ್ವಿಯಾಗಿ ಆಯೋಜಿಸಿದ್ದೇವೆ.
ಹೈಕೋರ್ಟ್‌ ಈಗ ಪಂದ್ಯಗಳನ್ನು ಸ್ಥಳಾಂತರಿಸುವಂತೆ ಹೇಳಿದ್ದರಿಂದ ಸಂತೋಷವಾಗಿದೆ’ ಎಂದು ಕಿಂಗ್ಸ್ ಇಲೆವೆನ್‌ ಪಂಜಾಬ್ ತಂಡದ ಸಹ ಮಾಲೀಕ ನೆಸ್‌ ವಾಡಿಯಾ ಹೇಳಿದ್ದಾರೆ.ಲೀಗ್‌ಗೆ ಕೆಟ್ಟ ಹೆಸರು ತರುವ ಯತ್ನ: ಠಾಕೂರ್‌ ‘ಐಪಿಎಲ್‌ ಪಂದ್ಯಗಳನ್ನು ನಡೆ ಸುವುದರಿಂದ ಹೆಚ್ಚು ನೀರೇನು ಖರ್ಚಾ ಗುವುದಿಲ್ಲ.
13 ಐಪಿಎಲ್‌ ಪಂದ್ಯಗಳನ್ನು ಎಲ್ಲಿ ಆಯೋಜಿಸಬೇಕು ಎನ್ನುವುದರ ಬಗ್ಗೆ ನಿರ್ಧರಿಸುತ್ತೇವೆ’ ಎಂದು ಐಪಿಎಲ್‌ ಮುಖ್ಯಸ್ಥ ರಾಜೀವ್ ಶುಕ್ಲಾ ಮಾಧ್ಯಮಗಳಿಗೆ ತಿಳಿಸಿದ್ದಾರೆ.‘ನೀರಿನ ಸಮಸ್ಯೆ ಎದುರಾಗಿರು ವುದು ರೈತರಿಗೆ.
ಎಲ್ಲಾ ಗಾಲ್ಫ್‌ ಕೋರ್ಸ್‌ಗಳಲ್ಲಿ ಸ್ಪರ್ಧೆಗಳು ನಡೆಯುವುದನ್ನು ನಿಲ್ಲಿಸಲು ಸಾಧ್ಯವೇ’ ಎಂದೂ ಶುಕ್ಲಾ ಪ್ರಶ್ನಿಸಿದ್ದಾರೆ.ಪಂದ್ಯ ಸ್ಥಳಾಂತರ ಮಾಡಬೇಕು ಎಂದು ‘ಲೋಕಸತ್ತಾ ಆಂದೋಲನ’ ಸಾರ್ವಜನಿಕ ಹಿತಾಸಕ್ತಿ ಅರ್ಜಿ ಸಲ್ಲಿಸಿ ದಾಗ ಕಿಂಗ್ಸ್‌ ಇಲೆವೆನ್‌ ಪಂಜಾಬ್ ತಂಡ ತಮ್ಮ ತಂಡದ ಪಂದ್ಯಗಳನ್ನು ಬೇರೆಡೆಗೆ ಸ್ಥಳಾಂತರಿಸಲು ಸಿದ್ಧವಾಗಿರುವುದಾಗಿ ಹೇಳಿತ್ತು.‘ನಾನು ಮುಂಬೈಯವನು.
