ಬೆಂಗಳೂರು: ವಿಶ್ವ ಟ್ವೆಂಟಿ–20 ಟೂರ್ನಿಯಲ್ಲಿ ಶ್ರೇಷ್ಠ ಬ್ಯಾಟ್ಸ್‌ಮನ್ ಗೌರವ ಗಳಿಸಿದ್ದ ವಿರಾಟ್ ಕೊಹ್ಲಿ ಎದುರು ಈಗ ಎರಡು ಸವಾಲುಗಳಿವೆ.ಇಂಡಿಯನ್ ಪ್ರೀಮಿಯರ್ ಲೀಗ್‌ (ಐಪಿಎಲ್) ಒಂಬತ್ತನೇ ಆವೃತ್ತಿಯಲ್ಲಿ ತಮ್ಮ ನಾಯಕತ್ವದ ರಾಯಲ್ ಚಾಲೆಂಜರ್ಸ್ ಬೆಂಗ ಳೂರು ತಂಡವನ್ನು ಚಾಂಪಿಯನ್ ಪಟ್ಟಕ್ಕೆ ಏರಿಸುವುದು  ಮೊದಲ ಸವಾಲು.
ಎರಡನೇಯದ್ದು ತಮ್ಮ ಬ್ಯಾಟಿಂಗ್‌ ವೈಭವವನ್ನು ನಿರಂತರವಾಗಿ ಕಾಪಾಡಿಕೊಳ್ಳುವುದು.ಮಂಗಳವಾರ ಚಿನ್ನಸ್ವಾಮಿ ಕ್ರೀಡಾಂಗಣದಲ್ಲಿ ಕೊಹ್ಲಿ ಬಳಗವು ಈ ಬಾರಿಯ ಐಪಿಎಲ್ ಟೂರ್ನಿಯಲ್ಲಿ ಮೊದಲ ಪಂದ್ಯ ಆಡಲಿದೆ.
ಹೈದರಾಬಾದ್ ಸನ್‌ರೈಸರ್ಸ್ ತಂಡವನ್ನು ಎದುರಿಸಲಿದೆ.2008 ರಿಂದ 2015ರವರೆಗೆ ಆರ್‌ಸಿಬಿ ತಂಡವು ಎದುರಾಳಿ ಗಳಿಗೆ ದಿಟ್ಟ ಸ್ಪರ್ಧೆ ಯನ್ನೇ ಒಡ್ಡಿತ್ತು.
ಅದರೆ,  ತಂಡಕ್ಕೆ ಇದು ವರೆಗೆ ಪ್ರಶಸ್ತಿ ಜಯಿಸಲು ಸಾಧ್ಯವಾಗಿರಲಿಲ್ಲ.
2009 ಮತ್ತು 2011ರಲ್ಲಿ ಫೈನಲ್ ತಲುಪಿದ್ದರೂ ಕೊನೆಯ ಹಂತದಲ್ಲಿ ಎಡವಿತ್ತು.
ಭಾರತ ಟೆಸ್ಟ್ ತಂಡದ ನಾಯಕರೂ ಆಗಿರುವ ಕೊಹ್ಲಿ ಸತತ ನಾಲ್ಕನೇ ವರ್ಷ ಆರ್‌ಸಿಬಿ ತಂಡವನ್ನು ಮುನ್ನಡೆಸುತ್ತಿದ್ದಾರೆ.
ಆದ್ದರಿಂದಲೇ ಅವರ ಮೇಲೆ ನಿರೀಕ್ಷೆಯ ಭಾರ ಹೆಚ್ಚಿದೆ.
2008ರಿಂದ ಟೂರ್ನಿಯಲ್ಲಿ ಆಡುತ್ತಿರುವ ಆರ್‌ಸಿಬಿ ತಂಡವು ಸನ್‌ರೈಸರ್ಸ್‌ಗಿಂತ ಹೆಚ್ಚು ಅನುಭವಿ.
2013ರಿಂದ ಹೈದರಾಬಾದ್ ತಂಡವು ಆಡುತ್ತಿದೆ.
ಆದರೆ, ಸೋಲು–ಗೆಲುವಿನಲ್ಲಿ ಸಮಬಲ ಸಾಧಿಸಿವೆ.ಎರಡೂ ತಂಡಗಳು ಆರು ಬಾರಿ ಮುಖಾಮುಖಿಯಾಗಿವೆ.
ತಲಾ ಮೂರು ಪಂದ್ಯಗಳನ್ನು ಗೆದ್ದು ಸಮಬಲ ಸಾಧಿಸಿವೆ.
ಚಿನ್ನಸ್ವಾಮಿ ಅಂಗಳದಲ್ಲಿ ಈ ಎರಡೂ ತಂಡಗಳು ಮೂರು ಬಾರಿ ಪೈಪೋಟಿ ನಡೆಸಿವೆ.
ಅದರಲ್ಲಿ ಆರ್‌ಸಿಬಿ ಎರಡು ಬಾರಿ ಗೆದ್ದಿತ್ತು.
ಹೋದ ವರ್ಷ ಸನ್‌ರೈಸರ್ಸ್ 8 ವಿಕೆಟ್‌ಗಳಿಂದ  ಆರ್‌ಸಿಬಿಯನ್ನು ಸೋಲಿಸಿತ್ತು.
ಬಲಾಢ್ಯ ಬ್ಯಾಟಿಂಗ್: ಐಪಿಎಲ್‌ನ ಎಲ್ಲ ತಂಡಗಳಿಗಿಂತಲೂ ಆರ್‌ಸಿಬಿಯ ಬ್ಯಾಟಿಂಗ್ ಕ್ರಮಾಂಕವು ಬಲಾಢ್ಯವಾಗಿದೆ.
ವೆಸ್ಟ್‌ ಇಂಡೀಸ್‌ನ ಕ್ರಿಸ್ ಗೇಲ್, ದಕ್ಷಿಣ ಆಫ್ರಿಕಾದ ಎ.ಬಿ.
ಡಿವಿಲಿಯರ್ಸ್  ತಮ್ಮ ಸ್ಫೋಟಕ ಬ್ಯಾಟಿಂಗ್ ಮೂಲಕ ಜನಮನ ಗೆದ್ದವರು.
ಈ ಬಾರಿ ತಂಡಕ್ಕೆ ಸೇರ್ಪಡೆಯಾಗಿರುವ ಆಸ್ಟ್ರೇಲಿಯಾದ ಮಾಜಿ ಆಲ್‌ರೌಂಡರ್ ಶೇನ್ ವ್ಯಾಟ್ಸನ್,  ಬೆಂಗಳೂರಿನ ಸ್ಟುವರ್ಟ್ ಬಿನ್ನಿ ಮತ್ತು ಕೆ.ಎಲ್ ರಾಹುಲ್ ಅವರಿಂದಾಗಿ ಬ್ಯಾಟಿಂಗ್  ವಿಭಾಗದ ಬಲ ಹೆಚ್ಚಿದೆ.ಅಂತರರಾಷ್ಟ್ರೀಯ ಕ್ರಿಕೆಟ್‌ನಿಂದ ನಿವೃತ್ತರಾಗಿರುವ ವ್ಯಾಟ್ಸನ್‌ ಅವರನ್ನು ಈ ಬಾರಿಯ ಬಿಡ್ಡಿಂಗ್‌ನಲ್ಲಿ ಆರ್‌ಸಿಬಿ ಫ್ರಾಂಚೈಸ್‌ ₹ 9.5 ಕೋಟಿ ಕೊಟ್ಟು ಖರೀದಿಸಿತ್ತು.
ಈ ಮೊದಲು  ಅವರು ರಾಜಸ್ತಾನ್ ರಾಯಲ್ಸ್ (ಆರ್‌ಆರ್) ತಂಡದಲ್ಲಿ ಆಡುತ್ತಿದ್ದರು.
ಸ್ಪಾಟ್ ಫಿಕ್ಸಿಂಗ್ ಹಗರಣದ ತನಿಖೆ ನಡೆಸಿದ್ದ  ಜಸ್ಟಿಸ್ ಆರ್.ಎಂ.
ಲೋಧಾ ಅವರ ಸಮಿತಿಯು  ಆರ್‌ಆರ್ ಮತ್ತು ಚೆನ್ನೈ ಸೂಪರ್ ಕಿಂಗ್ಸ್ ತಂಡಗಳನ್ನು ಎರಡು ವರ್ಷಗಳ ಅವಧಿಗೆ ಅಮಾನತುಗೊಳಿಸಿತ್ತು.
ಅದೇ ಆರ್‌ಆರ್ ತಂಡದಲ್ಲಿದ್ದ ಸ್ಟುವರ್ಟ್‌ ಬಿನ್ನಿ ಕೂಡ ಆರ್‌ಸಿಬಿಗೆ ಬಂದಿದ್ದಾರೆ.
ಕರ್ನಾಟಕ ತಂಡದ ಇನ್ನೊಬ್ಬ ಪ್ರತಿಭಾನ್ವಿತ ಬ್ಯಾಟ್ಸ್‌ಮನ್ ಕೆ.ಎಲ್.
ರಾಹುಲ್ ಕೂಡ ತವರಿನ ತಂಡಕ್ಕೆ ಮರಳಿದ್ದಾರೆ.
ಹೋದ ಐಪಿಎಲ್‌ನಲ್ಲಿ ಅವರು ಸನ್‌ರೈಸರ್ಸ್ ಹೈದರಾಬಾದ್ ತಂಡದಲ್ಲಿದ್ದರು.
ಸರ್ಫರಾಜ್ ಅಹಮದ್, ಮನದೀಪ್ ಸಿಂಗ್ ಅವರು ಕೂಡ ಪಂದ್ಯ ಗೆಲ್ಲಿಸಬಲ್ಲ ಸಮರ್ಥರು.
ಬಲಿಷ್ಠ ಬ್ಯಾಟಿಂಗ್ ಪಡೆ  ಇದ್ದರೂ ಬೌಲಿಂಗ್‌ನಲ್ಲಿ ಆರ್‌ಸಿಬಿಗೆ ಕೆಲವು ಸವಾಲುಗಳಿವೆ.ತಂಡದ ಪ್ರಮುಖ ವೇಗಿ ಮೈಕೆಲ್ ಸ್ಟಾರ್ಕ್  ಗಾಯದಿಂದ ಚೇತರಿಸಿಕೊಂಡಿಲ್ಲ.
ಗಾಯದಿಂದ ಚೇತರಿಸಿಕೊಳ್ಳುತ್ತಿರುವ  ಲೆಗ್‌ಸ್ಪಿನ್ನರ್ ಸ್ಯಾಮುಯೆಲ್ ಬದ್ರಿ ಅಂತಿಮ ಹನ್ನೊಂದರಲ್ಲಿ ಜಾಗ ಪಡೆಯುವುದು ಇನ್ನೂ  ಖಚಿತವಾಗಿಲ್ಲ.
ಇದರಿಂದಾಗಿ  ಆ್ಯಡಮ್ ಮಿಲ್ನೆ ಬೌಲಿಂಗ್ ಸಾರಥ್ಯ ವಹಿಸುವ ನಿರೀಕ್ಷೆ ಇದೆ.
ಅವರಿಗೆ ಮಧ್ಯಮವೇಗಿ ಎಸ್.
ಅರವಿಂದ್,  ಕೇನ್ ರಿಚರ್ಡ್‌ಸನ್, ಹರ್ಷಲ್ ಪಟೇಲ್  ಮತ್ತು ಸ್ಪಿನ್ನರ್ ಯುಜುವೇಂದ್ರ ಚಾಹಲ್ ಜೊತೆ ನೀಡುವರು.
ಆದರೆ, ಇವರು ಶಿಸ್ತಿನ ದಾಳಿ ಸಂಘಟಿಸಿದರೆ ಮಾತ್ರ ಸನ್‌ರೈಸರ್ಸ್‌ ತಂಡದ ಬ್ಯಾಟ್ಸ್‌ಮನ್‌ಗಳಿಗೆ ತಡೆಯೊಡ್ಡಬಹುದು.ತಂಡದ ನಾಯಕ ಡೇವಿಡ್ ವಾರ್ನರ್, ಏಯಾನ್ ಮಾರ್ಗನ್, ಕೇನ್ ವಿಲಿಯಮ್ಸನ್, ಶಿಖರ್ ಧವನ್ ರನ್‌ಗಳ ರಾಶಿ ಪೇರಿಸುವ ಸಮರ್ಥರು.
ತಂಡದ ಬೌಲಿಂಗ್ ಪಡೆಯೂ ಕೂಡ ಸಮರ್ಥವಾಗಿದೆ.
ಬಾಂಗ್ಲಾದ ಪ್ರತಿಭಾನ್ವಿತ ವೇಗಿ ಮುಸ್ತಫಿಜರ್ ರೆಹಮಾನ್, ನ್ಯೂಜಿಲೆಂಡ್ ವೇಗಿ ಟ್ರೆಂಟ್ ಬೌಲ್ಟ್, ಕರ್ನಾಟಕದ ಅಭಿಮನ್ಯು ಮಿಥುನ್, ಆಶಿಶ್ ನೆಹ್ರಾ ಮತ್ತು ಬರೀಂದರ್ ಶ್ರಾನ್ ಅವರು ತಂಡದ ಪ್ರಮುಖ ಬೌಲಿಂಗ್ ಶಕ್ತಿಯಾಗಿದ್ದಾರೆ.ಈ ಆವೃತ್ತಿಯಲ್ಲಿ ಎರಡೂ ತಂಡಗಳೂ ಮೊದಲ ಪಂದ್ಯ ಆಡುತ್ತಿವೆ.
ಶುಭಾರಂಭ ಮಾಡುವ ಛಲ ಇಬ್ಬರಲ್ಲೂ ಇದೆ.ಉಭಯ ತಂಡಗಳ ತುರುಸಿನ ಹಣಾಹಣಿಯ ನಿರೀಕ್ಷೆಯಲ್ಲಿ ಕ್ರಿಕೆಟ್‌ ಅಭಿಮಾನಿಗಳಿದ್ದಾರೆ.ಐಪಿಎಲ್‌ನಲ್ಲಿ ವಿರಾಟ್ ಕೊಹ್ಲಿ ಸಾಧನೆ(2008–2015): 123 ಪಂದ್ಯಗಳು, 3137 ರನ್, 99 ಶ್ರೇಷ್ಠ , 19 ಅರ್ಧಶತಕ, 124.93 ಸ್ಟ್ರೇಕ್‌ರೇಟ್ಚಿನ್ನಸ್ವಾಮಿ ಕ್ರೀಡಾಂಗಣದಲ್ಲಿ ಆರ್‌ಸಿಬಿ ಸಾಧನೆ: 38 ಒಟ್ಟು ಪಂದ್ಯಗಳು, 21 ಗೆಲುವು, 15 ಸೋಲು, 02 ಫಲಿತಾಂಶವಿಲ್ಲ.ತಂಡಗಳು ಇಂತಿವೆ:ರಾಯಲ್ ಚಾಲೆಂಜರ್ಸ್ ಬೆಂಗಳೂರು: ವಿರಾಟ್ ಕೊಹ್ಲಿ (ನಾಯಕ), ಶೇನ್ ವ್ಯಾಟ್ಸನ್, ಎ.ಬಿ.
ಡಿವಿಲಿಯರ್ಸ್, ಡೇವಿಡ್ ವೈಸ್, ಆ್ಯಡಮ್ ಮಿಲ್ನೆ, ಕ್ರಿಸ್ ಗೇಲ್, ಸ್ಟುವರ್ಟ್ ಬಿನ್ನಿ, ಕೇನ್ ರಿಚರ್ಡ್‌ಸನ್, ಕೆ.ಎಲ್.
ರಾಹುಲ್, ಸ್ಯಾಮುಯೆಲ್ ಬದ್ರಿ, ಟ್ರಾವಿಸ್ ಹೆಡ್, ಪ್ರವೀಣ್ ದುಬೆ, ವಿಕ್ರಮಜೀತ್ ಮಲೀಕ್, ಇಕ್ಬಾಲ್ ಅಬ್ದುಲ್ಲಾ, ಸಚಿನ್ ಬೇಬಿ, ಅಕ್ಷಯ್ ಕರಣ್‌ವೀರ್,  ವಿಕಾಸ್ ಟೊಕಸ್, ಪರ್ವೇಜ್ ರಸೂಲ್, ಅಬು ನೆಚಿಮ್, ಹರ್ಷಲ್ ಪಟೇಲ್, ಕೇದಾರ್ ಜಾಧವ್, ಮನದೀಪ್ ಸಿಂಗ್, ಸರ್ಫರಾಜ್ ಅಹಮದ್, ಎಸ್.
ಅರವಿಂದ್, ವರುಣ್ ಆ್ಯರನ್, ಯುಜುವೇಂದ್ರ ಚಾಹಲ್.ಸನ್‌ರೈಸರ್ಸ್ ಹೈದರಾಬಾದ್: ಡೇವಿಡ್ ವಾರ್ನರ್ (ನಾಯಕ), ಶಿಖರ್ ಧವನ್, ರಿಕಿ ಭುಯ್ , ಟ್ರೆಂಟ್ ಬೌಲ್ಟ್, ಮೊಯಿಸಸ್ ಹೆನ್ರಿಕ್ಸ್, ಕೇನ್ ವಿಲಿಯಮ್ಸನ್, ಅಭಿಮನ್ಯು ಮಿಥುನ್, ಸಿದ್ಧಾರ್ಥ್ ಕೌಲ್, ಮುಸ್ತಫಿಜರ್ ರೆಹಮಾನ್, ನಮನ್ ಒಜಾ, ಕರಣ್ ಶರ್ಮಾ, ತಿರುಮಲಶೆಟ್ಟಿ ಸುಮನ್, ಯುವರಾಜ್ ಸಿಂಗ್, ಆಶಿಶ್ ನೆಹ್ರಾ, ಆಶಿಶ್ ರೆಡ್ಡಿ, ವಿಪುಲ್ ಶರ್ಮಾ, ಬೆನ್ ಕಟ್ಟಿಂಗ್, ಭುವನೇಶ್ವರ್ ಕುಮಾರ್, ಏಯಾನ್ ಮಾರ್ಗನ್, ವಿಜಯಶಂಕರ್, ಬರೀಂದರ್ ಶ್ರಾನ್, ಆದಿತ್ಯ ತಾರೆ.ರಾತ್ರಿ 8ಕ್ಕೆ ಪಂದ್ಯ ಆರಂಭನೇರಪ್ರಸಾರ : ಸೋನಿ ಸಿಕ್ಸ್

--------------------- Summary -----------------------------
ಈ ಬಾರಿ ತಂಡಕ್ಕೆ ಸೇರ್ಪಡೆಯಾಗಿರುವ ಆಸ್ಟ್ರೇಲಿಯಾದ ಮಾಜಿ ಆಲ್‌ರೌಂಡರ್ ಶೇನ್ ವ್ಯಾಟ್ಸನ್,  ಬೆಂಗಳೂರಿನ ಸ್ಟುವರ್ಟ್ ಬಿನ್ನಿ ಮತ್ತು ಕೆ.ಎಲ್ ರಾಹುಲ್ ಅವರಿಂದಾಗಿ ಬ್ಯಾಟಿಂಗ್  ವಿಭಾಗದ ಬಲ ಹೆಚ್ಚಿದೆ.ಅಂತರರಾಷ್ಟ್ರೀಯ ಕ್ರಿಕೆಟ್‌ನಿಂದ ನಿವೃತ್ತರಾಗಿರುವ ವ್ಯಾಟ್ಸನ್‌ ಅವರನ್ನು ಈ ಬಾರಿಯ ಬಿಡ್ಡಿಂಗ್‌ನಲ್ಲಿ ಆರ್‌ಸಿಬಿ ಫ್ರಾಂಚೈಸ್‌ ₹ 9.5 ಕೋಟಿ ಕೊಟ್ಟು ಖರೀದಿಸಿತ್ತು.
ಬಾಂಗ್ಲಾದ ಪ್ರತಿಭಾನ್ವಿತ ವೇಗಿ ಮುಸ್ತಫಿಜರ್ ರೆಹಮಾನ್, ನ್ಯೂಜಿಲೆಂಡ್ ವೇಗಿ ಟ್ರೆಂಟ್ ಬೌಲ್ಟ್, ಕರ್ನಾಟಕದ ಅಭಿಮನ್ಯು ಮಿಥುನ್, ಆಶಿಶ್ ನೆಹ್ರಾ ಮತ್ತು ಬರೀಂದರ್ ಶ್ರಾನ್ ಅವರು ತಂಡದ ಪ್ರಮುಖ ಬೌಲಿಂಗ್ ಶಕ್ತಿಯಾಗಿದ್ದಾರೆ.ಈ ಆವೃತ್ತಿಯಲ್ಲಿ ಎರಡೂ ತಂಡಗಳೂ ಮೊದಲ ಪಂದ್ಯ ಆಡುತ್ತಿವೆ.
ಶುಭಾರಂಭ ಮಾಡುವ ಛಲ ಇಬ್ಬರಲ್ಲೂ ಇದೆ.ಉಭಯ ತಂಡಗಳ ತುರುಸಿನ ಹಣಾಹಣಿಯ ನಿರೀಕ್ಷೆಯಲ್ಲಿ ಕ್ರಿಕೆಟ್‌ ಅಭಿಮಾನಿಗಳಿದ್ದಾರೆ.ಐಪಿಎಲ್‌ನಲ್ಲಿ ವಿರಾಟ್ ಕೊಹ್ಲಿ ಸಾಧನೆ(2008–2015): 123 ಪಂದ್ಯಗಳು, 3137 ರನ್, 99 ಶ್ರೇಷ್ಠ , 19 ಅರ್ಧಶತಕ, 124.93 ಸ್ಟ್ರೇಕ್‌ರೇಟ್ಚಿನ್ನಸ್ವಾಮಿ ಕ್ರೀಡಾಂಗಣದಲ್ಲಿ ಆರ್‌ಸಿಬಿ ಸಾಧನೆ: 38 ಒಟ್ಟು ಪಂದ್ಯಗಳು, 21 ಗೆಲುವು, 15 ಸೋಲು, 02 ಫಲಿತಾಂಶವಿಲ್ಲ.ತಂಡಗಳು ಇಂತಿವೆ:ರಾಯಲ್ ಚಾಲೆಂಜರ್ಸ್ ಬೆಂಗಳೂರು: ವಿರಾಟ್ ಕೊಹ್ಲಿ (ನಾಯಕ), ಶೇನ್ ವ್ಯಾಟ್ಸನ್, ಎ.ಬಿ.
ಬೆಂಗಳೂರು: ವಿಶ್ವ ಟ್ವೆಂಟಿ–20 ಟೂರ್ನಿಯಲ್ಲಿ ಶ್ರೇಷ್ಠ ಬ್ಯಾಟ್ಸ್‌ಮನ್ ಗೌರವ ಗಳಿಸಿದ್ದ ವಿರಾಟ್ ಕೊಹ್ಲಿ ಎದುರು ಈಗ ಎರಡು ಸವಾಲುಗಳಿವೆ.ಇಂಡಿಯನ್ ಪ್ರೀಮಿಯರ್ ಲೀಗ್‌ (ಐಪಿಎಲ್) ಒಂಬತ್ತನೇ ಆವೃತ್ತಿಯಲ್ಲಿ ತಮ್ಮ ನಾಯಕತ್ವದ ರಾಯಲ್ ಚಾಲೆಂಜರ್ಸ್ ಬೆಂಗ ಳೂರು ತಂಡವನ್ನು ಚಾಂಪಿಯನ್ ಪಟ್ಟಕ್ಕೆ ಏರಿಸುವುದು  ಮೊದಲ ಸವಾಲು.
