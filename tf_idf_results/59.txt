ಬೆಂಗಳೂರು: ಪ್ರಶಸ್ತಿ ಹೊಸ್ತಿಲಲ್ಲಿ ಬಂದು ನಿಂತಿರುವ ಬೆಂಗಳೂರು ಫುಟ್‌ಬಾಲ್‌ ಕ್ಲಬ್ ತಂಡಕ್ಕೆ ಉಳಿದಿರುವ  ಕೊನೆಯ ಮೂರು ಲೀಗ್ ಪಂದ್ಯಗಳಲ್ಲಿ ಅಗ್ನಿಪರೀಕ್ಷೆ ಎದುರಾಗಿದೆ.ಸುನಿಲ್‌ ಚೆಟ್ರಿ ನಾಯಕತ್ವದ ಬೆಂಗಳೂರಿನ ತಂಡ ಭಾನುವಾರ ಇಲ್ಲಿ ನಡೆಯಲಿರುವ ಮಹತ್ವದ ಹೋರಾಟದಲ್ಲಿ ಈಸ್ಟ್‌ ಬೆಂಗಾಲ್ ಎದುರು ಪೈಪೋಟಿ ನಡೆಸಲಿದೆ.
13 ಪಂದ್ಯಗಳನ್ನಾಡಿರುವ ಬಿಎಫ್‌ಸಿ ಎಂಟು ಗೆಲುವು ಸಾಧಿಸಿದ್ದು 26 ಪಾಯಿಂಟ್ಸ್‌ ಹೊಂದಿದೆ.ಹೋದ ವರ್ಷದ ಟೂರ್ನಿಯಲ್ಲಿ ಮೋಹನ್‌ ಬಾಗನ್ ಚಾಂಪಿಯನ್ ಆಗಿತ್ತು.
ಈ ತಂಡ 27 ಪಾಯಿಂಟ್ಸ್‌ನಿಂದ ಅಗ್ರಸ್ಥಾನ ಗಳಿಸಿದೆ.
ಈಸ್ಟ್‌ ಬೆಂಗಾಲ್‌ ಖಾತೆಯಲ್ಲಿ 24 ಪಾಯಿಂಟ್ಸ್‌ ಇವೆ.
ಪ್ರಶಸ್ತಿಗಾಗಿ ಈ ಮೂರೂ ತಂಡಗಳ ನಡುವೆ ಪ್ರಬಲ ಪೈಪೋಟಿ ಏರ್ಪಟ್ಟಿದೆ.
ಆದ್ದರಿಂದ ತವರಿನ ತಂಡಕ್ಕೆ ಜಯ ಅನಿವಾರ್ಯವಾಗಿದೆ.
ಬಿಎಫ್‌ಸಿ ಉಳಿದ ಲೀಗ್ ಪಂದ್ಯಗಳಲ್ಲಿ ಗೆಲುವು ಪಡೆದು, ಬಾಗನ್ ಕೂಡ ಉತ್ತಮ ಪ್ರದರ್ಶನ ತೋರಿದರೆ ಉಭಯ ತಂಡಗಳ ನಡುವೆ ಮತ್ತೊಂದು ‘ಫೈನಲ್‌’ ಏರ್ಪಡಲಿದೆ.2015ರ ಟೂರ್ನಿಯಲ್ಲಿ ರನ್ನರ್ಸ್‌ ಅಪ್ ಸ್ಥಾನ ಪಡೆದಿದ್ದ ಬಿಎಫ್‌ಸಿ ತಂಡ ಎರಡನೇ ಟ್ರೋಫಿ ಗೆಲ್ಲುವ ಗುರಿ ಹೊಂದಿದ್ದು ಈ ತಂಡದ ಆಟಗಾರರು ಶನಿವಾರ ಕಠಿಣ ತಾಲೀಮು ನಡೆಸಿದರು.‘ಪ್ರಶಸ್ತಿ ಗೆಲ್ಲಲು ನಮಗೆ ಇದು ಅತ್ಯುತ್ತಮ ಅವಕಾಶ.
ಉಳಿದ ಮೂರು ಲೀಗ್ ಪಂದ್ಯಗಳಲ್ಲಿ ಜಯ ಸಾಧಿಸಿದರೆ ಚಾಂಪಿಯನ್‌ ಪಟ್ಟ ಖಚಿತವಾಗುತ್ತದೆ.
ಆದರೆ ಈಸ್ಟ್‌ ಬೆಂಗಾಲ್‌ ಎದುರಿನ ಪಂದ್ಯ ಮಾಡು ಇಲ್ಲವೇ ಮಡಿ ಹೋರಾ ಟ ಎಂದು ಪರಿಗಣಿಸುವುದಿಲ್ಲ.
ವಿನಾ ಕಾರಣ ಆಟಗಾರರ ಮೇಲೆ ಒತ್ತಡ ಹೇರುವುದಿಲ್ಲ’ ಎಂದು ಬಿಎಫ್‌ಸಿ ತಂಡದ ಕೋಚ್‌ ಆ್ಯಷ್ಲೆ ವೆಸ್ಟ್‌ವುಡ್‌ ಹೇಳಿದರು.ಅಭ್ಯಾಸದ ಅವಧಿ ಮುಗಿದ ಬಳಿಕ ಶನಿವಾರ ನಡೆದ ಪತ್ರಿಕಾ ಗೋಷ್ಠಿಯಲ್ಲಿ ಅವರು ಮಾತನಾಡಿದರು.
ಬಿಎಫ್‌ಸಿ  ಹಿಂದಿನ ಪಂದ್ಯದಲ್ಲಿ ಡಿಎಸ್‌ಕೆ ಶಿವಾಜಿಯನ್ಸ್ ಎದುರು ಆಡಿ ಡ್ರಾ ಮಾಡಿಕೊಂಡಿತ್ತು.
ಆ ಪಂದ್ಯದಲ್ಲಿ ಹಳದಿ ಕಾರ್ಡ್‌ ಪಡೆದಿದ್ದ ಬೆಂಗಳೂರು ತಂಡದ ಪ್ರಮುಖ ಡಿಫೆಂಡರ್‌ ಜಾನ್‌ ಜಾನ್ಸನ್‌ ಕೋಲ್ಕತ್ತದ ತಂಡದ ಎದುರು  ಆಡುವಂತಿಲ್ಲ.
ಏಕೆಂದರೆ ಅವರು ಒಂದು ಪಂದ್ಯ ನಿಷೇಧ ಶಿಕ್ಷೆ ಎದುರಿ ಸುತ್ತಿದ್ದಾರೆ.
ಎದುರಾಳಿ ತಂಡ ಕೂಡ  ಗಾಯದ ಸಮಸ್ಯೆಯಿಂದ ಸಂಕಷ್ಟಕ್ಕೆ ಸಿಲುಕಿದೆ.ಈ ತಂಡದ ಅರ್ಣಬ್‌ ಮಂಡಲ್‌ ಎರಡು ಪಂದ್ಯ ನಿಷೇಧಕ್ಕೆ ಒಳಗಾಗಿದ್ದಾರೆ.
ಮೋಹನ್ ಬಾಗನ್ ಎದುರಿನ ಪಂದ್ಯದಲ್ಲಿ ಅವಾಚ್ಯ ಪದಗಳನ್ನು ಬಳಿಸಿದ್ದ ಕಾರಣ ಅಖಿಲ ಭಾರತ ಫುಟ್‌ಬಾಲ್‌ ಫೆಡರೇಷನ್‌ ಶಿಸ್ತು ಸಮಿತಿ ಮಂಡಲ್‌ಗೆ ಈ ಶಿಕ್ಷೆ ನೀಡಿದೆ.
2016ರ ಐ ಲೀಗ್‌ನಲ್ಲಿ ಹೆಚ್ಚು ಗೋಲುಗಳನ್ನು ಬಾರಿಸಿದ ಪಟ್ಟಿಯಲ್ಲಿ ಅಗ್ರಸ್ಥಾನ ಹೊಂದಿರುವ ರಾಂತಿ ಮಾರ್ಟಿನ್ಸ್‌ ಫಿಟ್‌ ಆಗಿದ್ದು ಕಣಕ್ಕಿಳಿ ಯಲಿದ್ದಾರೆ.
ಇದು ಈಸ್ಟ್‌ ಬೆಂಗಾಲ್‌ ಶಕ್ತಿ ಹೆಚ್ಚಿಸಿದೆ.ಡ್ರಾ ಪಂದ್ಯದಲ್ಲಿ ಬಾಗನ್‌ಬರಾಸತ್‌, ಪಶ್ಚಿಮ ಬಂಗಾಳ (ಪಿಟಿಐ): ಮಹತ್ವದ ಲೀಗ್ ಪಂದ್ಯದಲ್ಲಿ ಗೆಲುವು ಪಡೆದು ಅಗ್ರಸ್ಥಾನ ಗಟ್ಟಿ ಮಾಡಿಕೊಳ್ಳುವ ಆಸೆ ಹೊಂದಿದ್ದ ಮೋಹನ್ ಬಾಗನ್ ತಂಡಕ್ಕೆ ನಿರಾಸೆ ಕಾಡಿದೆ.
ಶನಿವಾರ ಇಲ್ಲಿ ನಡೆದ ಐ ಲೀಗ್‌ ಪಂದ್ಯದಲ್ಲಿ 3–3 ಗೋಲುಗಳಿಂದ ಡಿ.ಎಸ್‌.ಕೆ ಶಿವಾಜಿಯನ್ಸ್ ಎದುರು ಡ್ರಾಕ್ಕೆ ತೃಪ್ತಿಪಟ್ಟಿತು.

--------------------- Summary -----------------------------
ಬಿಎಫ್‌ಸಿ ಉಳಿದ ಲೀಗ್ ಪಂದ್ಯಗಳಲ್ಲಿ ಗೆಲುವು ಪಡೆದು, ಬಾಗನ್ ಕೂಡ ಉತ್ತಮ ಪ್ರದರ್ಶನ ತೋರಿದರೆ ಉಭಯ ತಂಡಗಳ ನಡುವೆ ಮತ್ತೊಂದು ‘ಫೈನಲ್‌’ ಏರ್ಪಡಲಿದೆ.2015ರ ಟೂರ್ನಿಯಲ್ಲಿ ರನ್ನರ್ಸ್‌ ಅಪ್ ಸ್ಥಾನ ಪಡೆದಿದ್ದ ಬಿಎಫ್‌ಸಿ ತಂಡ ಎರಡನೇ ಟ್ರೋಫಿ ಗೆಲ್ಲುವ ಗುರಿ ಹೊಂದಿದ್ದು ಈ ತಂಡದ ಆಟಗಾರರು ಶನಿವಾರ ಕಠಿಣ ತಾಲೀಮು ನಡೆಸಿದರು.‘ಪ್ರಶಸ್ತಿ ಗೆಲ್ಲಲು ನಮಗೆ ಇದು ಅತ್ಯುತ್ತಮ ಅವಕಾಶ.
ಇದು ಈಸ್ಟ್‌ ಬೆಂಗಾಲ್‌ ಶಕ್ತಿ ಹೆಚ್ಚಿಸಿದೆ.ಡ್ರಾ ಪಂದ್ಯದಲ್ಲಿ ಬಾಗನ್‌ಬರಾಸತ್‌, ಪಶ್ಚಿಮ ಬಂಗಾಳ (ಪಿಟಿಐ): ಮಹತ್ವದ ಲೀಗ್ ಪಂದ್ಯದಲ್ಲಿ ಗೆಲುವು ಪಡೆದು ಅಗ್ರಸ್ಥಾನ ಗಟ್ಟಿ ಮಾಡಿಕೊಳ್ಳುವ ಆಸೆ ಹೊಂದಿದ್ದ ಮೋಹನ್ ಬಾಗನ್ ತಂಡಕ್ಕೆ ನಿರಾಸೆ ಕಾಡಿದೆ.
ಬೆಂಗಳೂರು: ಪ್ರಶಸ್ತಿ ಹೊಸ್ತಿಲಲ್ಲಿ ಬಂದು ನಿಂತಿರುವ ಬೆಂಗಳೂರು ಫುಟ್‌ಬಾಲ್‌ ಕ್ಲಬ್ ತಂಡಕ್ಕೆ ಉಳಿದಿರುವ  ಕೊನೆಯ ಮೂರು ಲೀಗ್ ಪಂದ್ಯಗಳಲ್ಲಿ ಅಗ್ನಿಪರೀಕ್ಷೆ ಎದುರಾಗಿದೆ.ಸುನಿಲ್‌ ಚೆಟ್ರಿ ನಾಯಕತ್ವದ ಬೆಂಗಳೂರಿನ ತಂಡ ಭಾನುವಾರ ಇಲ್ಲಿ ನಡೆಯಲಿರುವ ಮಹತ್ವದ ಹೋರಾಟದಲ್ಲಿ ಈಸ್ಟ್‌ ಬೆಂಗಾಲ್ ಎದುರು ಪೈಪೋಟಿ ನಡೆಸಲಿದೆ.
ಆ ಪಂದ್ಯದಲ್ಲಿ ಹಳದಿ ಕಾರ್ಡ್‌ ಪಡೆದಿದ್ದ ಬೆಂಗಳೂರು ತಂಡದ ಪ್ರಮುಖ ಡಿಫೆಂಡರ್‌ ಜಾನ್‌ ಜಾನ್ಸನ್‌ ಕೋಲ್ಕತ್ತದ ತಂಡದ ಎದುರು  ಆಡುವಂತಿಲ್ಲ.
