ಮೊಹಾಲಿ (ಪಿಟಿಐ): ಹೋದ ವರ್ಷದ ಐಪಿಎಲ್ ಟೂರ್ನಿಯಲ್ಲಿ ಕಳಪೆ ಆಟವಾಡಿ ಹೊರಬಿದ್ದಿದ್ದ ಕಿಂಗ್ಸ್ ಇಲೆವೆನ್ ಪಂಜಾಬ್ ತಂಡವು ಈ ಬಾರಿಯ ಟೂರ್ನಿಯಲ್ಲಿ ಪುಟಿದೇಳುವ ಉತ್ಸಾಹದಲ್ಲಿದೆ.ಸೋಮವಾರ ಪಿಸಿಎ ಕ್ರೀಡಾಂಗಣದಲ್ಲಿ ನಡೆಯಲಿರುವ ಪಂದ್ಯದಲ್ಲಿ ಟೂರ್ನಿಯ ಹೊಸ ತಂಡ ಗುಜರಾತ್ ಲಯನ್ಸ್‌ ಎದುರು ಆಡಲಿದೆ.ಹೊಸ ನಾಯಕ ಡೇವಿಡ್ ಮಿಲ್ಲರ್ ಮುಂದಾಳತ್ವದಲ್ಲಿ ಗೆಲುವಿನ ಆರಂಭ ಮಾಡುವ ಹುಮ್ಮಸ್ಸಿನಲ್ಲಿದೆ.
ದಕ್ಷಿಣ ಆಫ್ರಿಕಾ ತಂಡದ ಮಧ್ಯಮ ಕ್ರಮಾಂಕದ ಸ್ಫೋಟಕ ಬ್ಯಾಟ್ಸ್‌ಮನ್ ಮಿಲ್ಲರ್ 2013ರಿಂದಲೇ ಪಂಜಾಬ್ ತಂಡದಲ್ಲಿದ್ದಾರೆ.
2014ರಲ್ಲಿ ತಂಡವು ಫೈನಲ್‌ ತಲುಪಲು ಇವರ ಕಾಣಿಕೆಯೂ ಮಹತ್ವದ್ದಾಗಿತ್ತು.ಆದರೆ, ಐಪಿಎಲ್ ಎಂಟನೇ ಆವೃತ್ತಿಯಲ್ಲಿ ಆಸ್ಟ್ರೇಲಿಯಾದ ಆಟಗಾರ ಜಾರ್ಜ್‌ ಬೇಲಿ ನಾಯಕತ್ವದ ತಂಡವು ಲೀಗ್ ಹಂತದಲ್ಲಿಯೇನಿರ್ಗಮಿಸಿತ್ತು.
ನಂತರ ಬೇಲಿ ತಂಡದಿಂದ ಹೊರ ನಡೆದಿದ್ದರು.
ಅವರ ಸ್ಥಾನಕ್ಕೆ ಮಿಲ್ಲರ್ ಅವರನ್ನು ನೇಮಕ ಮಾಡಲಾಗಿತ್ತು.
ಕಿಂಗ್ಸ್‌ಗೆ ಭಾರತ ತಂಡದ ಮಾಜಿ ಬ್ಯಾಟ್ಸ್‌ಮನ್ ವೀರೇಂದ್ರ ಸೆಹ್ವಾಗ್ ಅವರು ಮಾರ್ಗದರ್ಶಕರಾಗಿದ್ದಾರೆ.ತಂಡದಲ್ಲಿರುವ ಮುರಳಿ ವಿಜಯ್, ಗ್ಲೆನ್ ಮ್ಯಾಕ್ಸ್‌ವೆಲ್, ಶಾನ್ ಮಾರ್ಷ್, ವೃದ್ಧಿಮಾನ್ ಸಹಾ, ಆಲ್‌ರೌಂಡರ್ ಗುರುಕೀರತ್ ಸಿಂಗ್ ಮಾನ್ ಬ್ಯಾಟಿಂಗ್   ವಿಭಾಗದ ಪ್ರಮುಖರು.
ಮಿಷೆಲ್ ಜಾನ್ಸನ್, ಕೈಲ್ ಅಬಾಟ್, ಹೋದ ವರ್ಷ ಮಿಂಚಿದ್ದ ಮಧ್ಯಮವೇಗಿ ಅನುರೀತ್ ಸಿಂಗ್, ಮೋಹಿತ್ ಶರ್ಮಾ, ಸ್ವಪ್ನಿಲ್ ಸಿಂಗ್ ಬೌಲಿಂಗ್ ವಿಭಾಗದ ಜವಾಬ್ದಾರಿ ನಿಭಾಯಿಸಲಿದ್ದಾರೆ.
ಆದರೆ, ತಂಡ ನಿರಂತರವಾಗಿ ಉತ್ತಮ ಪ್ರದರ್ಶನ ನೀಡುವಲ್ಲಿ ಎಡವುತ್ತಿದೆ.
ಪ್ರೀತಿ ಜಿಂಟಾ ಒಡೆತನದ ಫ್ರಾಂಚೈಸ್ 2008ರ ಆವೃತ್ತಿಯಲ್ಲಿ ಸೆಮಿಫೈನಲ್ ಪ್ರವೇಶಿಸಿತ್ತು.
ನಂತರ 2013ರವರೆಗೂ ಲೀಗ್ ಹಂತದಲ್ಲಿಯೇ ನಿರ್ಗಮಿಸಿತ್ತು.
ಆದರೆ, 2014ರಲ್ಲಿ ರನ್ನರ್ಸ್ ಅಪ್ ಆಗಿತ್ತು.
ಈ ವರ್ಷ ಮೊದಲ ಪಂದ್ಯದಲ್ಲಿಯೇ ಗೆಲುವಿನ ಆರಂಭ ಮಾಡಬೇಕಾದರೆ ನೂತನ ತಂಡ ಗುಜರಾತ್ ಲಯನ್ಸ್‌ ಸವಾಲನ್ನು ಮೆಟ್ಟಿ ನಿಲ್ಲಬೇಕು.ಗರ್ಜಿಸುವ ಸಿದ್ಧತೆಯಲ್ಲಿ ಲಯನ್ಸ್: ಆದರೆ, ಲಯನ್ಸ್ ತಂಡವನ್ನು ಹಗುರವಾಗಿ ಪರಿಗಣಿಸುವಂತೆಯೇ ಇಲ್ಲ.
ತಂಡದಲ್ಲಿ ಪಂದ್ಯ ಗೆಲ್ಲಿಸಿಕೊಡುವ ಸಮರ್ಥ ಆಟಗಾರರು ಇದ್ದಾರೆ.ಅಮಾನತುಗೊಂಡಿರುವ ಚೆನ್ನೈ ಸೂಪರ್‌ ಕಿಂಗ್ಸ್ ತಂಡದಲ್ಲಿದ್ದ ಸುರೇಶ್ ರೈನಾ ಗುಜರಾತ್ ಲಯನ್ಸ್ ತಂಡವನ್ನು ಮುನ್ನಡೆಸಲಿದ್ದಾರೆ.
ತಂಡವು ಸಮತೋಲನದಿಂದ ಕೂಡಿದೆ.ಸಿಎಸ್‌ಕೆ ತಂಡದಲ್ಲಿ ರೈನಾ ಜೊತೆಗಿದ್ದ ಎಡಗೈ ಆಲ್‌ರೌಂಡರ್ ರವೀಂದ್ರ ಜಡೇಜ ಇದ್ದಾರೆ.
‘ಡ್ಯಾನ್ಸ್‌ ಮಾಸ್ಟರ್’  ಡ್ವೇನ್ ಬ್ರಾವೊ, ಜೇಮ್ಸ್ ಫಾಕ್ನರ್, ಸ್ಫೋಟಕ ಬ್ಯಾಟ್ಸ್‌ಮನ್ ಬ್ರೆಂಡನ್ ಮೆಕ್ಲಮ್, ಡ್ವೇನ್ ಸ್ಮಿತ್, ದಿನೇಶ್ ಕಾರ್ತಿಕ್ ಅವರ ಆಟದ ಬಲವಿವೆ.
ಬೌಲಿಂಗ್‌ನಲ್ಲಿಯೂ ಉತ್ತಮ ಫಾರ್ಮ್‌ನಲ್ಲಿರುವ ಆಟಗಾರರು ಇದ್ದಾರೆ.
ಆ್ಯರನ್ ಫಿಂಚ್, ಡೆಲ್ ಸ್ಟೇಯ್ನ್, ಸ್ಪಿನ್ನರ್ ಪ್ರವೀಣ್ ತಾಂಬೆ, ರವೀಂದ್ರ ಜಡೇಜ, ಪ್ರವೀಣಕುಮಾರ್, ಅಮಿತ್ ಮಿಶ್ರಾ ಎದುರಾಳಿ ಬ್ಯಾಟ್ಸ್‌ಮನ್‌ಗಳನ್ನು ಕಟ್ಟಿಹಾಕುವ ಸಮರ್ಥರು.ರೈನಾ ಈಗ ತಮ್ಮ ಬ್ಯಾಟಿಂಗ್ ಮತ್ತು ನಾಯಕತ್ವ ಗುಣಗಳನ್ನು ಒರೆಗೆ ಹಚ್ಚುವ ಮಹತ್ವದ ಸವಾಲು ಈ ಟೂರ್ನಿಯಲ್ಲಿದೆ.
ಆದ್ದರಿಂದ ಮೊದಲ  ಪಂದ್ಯದಿಂದಲೇ ಗೆಲುವಿನ ಓಟ ಆರಂಭಿಸುವ ಯೋಜನೆ ಅವರದ್ದು.
ಶನಿವಾರ ಮುಂಬೈನಲ್ಲಿ ನಡೆದಿದ್ದ ಮೊದಲ ಪಂದ್ಯದಲ್ಲಿ ಹಾಲಿ ಚಾಂಪಿಯನ್ ಮುಂಬೈ ಇಂಡಿಯನ್ಸ್ ತಂಡವನ್ನು ಹಣಿದಿರುವ ದೋನಿ ನೇತೃತ್ವದ ರೈಸಿಂಗ್ ಪುಣೆ ಸೂಪರ್ ಜೈಂಟ್ಸ್‌ ಕೂಡ  ಇದೇ ಮೊದಲ ಬಾರಿ ಟೂರ್ನಿಯಲ್ಲಿ ಆಡುತ್ತಿದೆ.
ಪುಣೆಯ ಗೆಲುವಿನಿಂದ ಲಯನ್ಸ್  ಕೂಡ ಹುರುಪುಗೊಂಡಿದೆ.
ತಂಡದ ಹೊಸದಾದರೂ ತಮ್ಮ ಅನುಭವವನ್ನು ಪಣಕ್ಕೊಡ್ಡಲು ರೈನಾ ಬಳಗವು ಸಿದ್ಧವಾಗಿದೆ.ಪಂದ್ಯದ ಆರಂಭ: ರಾತ್ರಿ 8ರಿಂದನೇರಪ್ರಸಾರ: ಸೋನಿ ಸಿಕ್ಸ್‌ತಂಡಗಳು ಇಂತಿವೆಗುಜರಾತ್ ಲಯನ್ಸ್:ಸುರೇಶ್ ರೈನಾ (ನಾಯಕ), ಡ್ವೇನ್ ಬ್ರಾವೊ, ಜೇಮ್ಸ್ ಫಾಕ್ನರ್, ಆ್ಯರನ್ ಫಿಂಚ್, ಬ್ರೆಂಡನ್ ಮೆಕ್ಲಮ್, ಡ್ವೇನ್ ಸ್ಮಿತ್, ಡೇಲ್ ಸ್ಟೇಯ್ನ್, ಪ್ರವೀಣ್ ತಾಂಬೆ, ಇಶಾನ್ ಕಿಶನ್, ರವೀಂದ್ರ ಜಡೇಜ, ಶಾದಾಬ್ ಜಕಾತಿ, ದಿನೇಶ್ ಕಾರ್ತಿಕ್, ಶಿವಿಲ್ ಕೌಶಿಕ್, ಧವಳ್ ಕುಲಕರ್ಣಿ, ಪ್ರವೀಣಕುಮಾರ್, ಪ್ರದೀಪ್ ಸಂಗ್ವಾನ್, ಜಯದೇವ ಶಾ, ಉಮಂಗ್ ಶರ್ಮಾ, ಆ್ಯಂಡ್ರ್ಯೂ ಟೈ, ಸರ್‌ಬ್ಜೀತ್ ಲಡ್ಡಾ, ಆಕಾಶದೀಪ್ ನಾಥ್, ಅಮಿತ್ ಮಿಶ್ರಾ, ಪರಸ್ ಡೋಗ್ರಾ, ಏಕಲವ್ಯ ದ್ವಿವೇದಿಕಿಂಗ್ಸ್‌ ಇಲೆವನ್ ಪಂಜಾಬ್: ಡೇವಿಡ್ ಮಿಲ್ಲರ್ (ನಾಯಕ), ಕೈಲ್ ಅಬಾಟ್, ಮುರಳಿ ವಿಜಯ್, ಮನನ್ ವೊಹ್ರಾ, ಮಿಷೆಲ್ ಜಾನ್ಸನ್, ಶಾನ್ ಮಾರ್ಷ್, ಗ್ಲೆನ್ ಮ್ಯಾಕ್ಸ್‌ವೆಲ್, ಅನುರೀತ್‌ ಸಿಂಗ್, ಅಕ್ಷರ್ ಪಟೇಲ್, ವೃದ್ಧಿಮಾನ್ ಸಹಾ (ವಿಕೆಟ್‌ ಕೀಪರ್‌),  ಪ್ರದೀಪ್ ಸಾಹು, ಸಂದೀಪ್ ಶರ್ಮಾ, ಮೋಹಿತ್ ಶರ್ಮಾ, ಮಾರ್ಕಸ್ ಸ್ಟಾಯಿನಿಸ್, ಸ್ವಪ್ನಿಲ್ ಸಿಂಗ್, ಅರಮಾನ್ ಜಾಫರ್‌, ಫರ್ಹಾನ್ ಬೆಹರಾದೀನ್, ಕೆ.ಸಿ.
ಕಾರಿಯಪ್ಪ, ರಿಶಿ ಧವನ್, ಗುರುಕೀರತ್ ಸಿಂಗ್ ಮಾನ್, ನಿಖಿಲ್ ನಾಯ್ಕ, ಶಾರ್ದೂಲ್ ಠಾಕೂರ್

--------------------- Summary -----------------------------
ಮೊಹಾಲಿ (ಪಿಟಿಐ): ಹೋದ ವರ್ಷದ ಐಪಿಎಲ್ ಟೂರ್ನಿಯಲ್ಲಿ ಕಳಪೆ ಆಟವಾಡಿ ಹೊರಬಿದ್ದಿದ್ದ ಕಿಂಗ್ಸ್ ಇಲೆವೆನ್ ಪಂಜಾಬ್ ತಂಡವು ಈ ಬಾರಿಯ ಟೂರ್ನಿಯಲ್ಲಿ ಪುಟಿದೇಳುವ ಉತ್ಸಾಹದಲ್ಲಿದೆ.ಸೋಮವಾರ ಪಿಸಿಎ ಕ್ರೀಡಾಂಗಣದಲ್ಲಿ ನಡೆಯಲಿರುವ ಪಂದ್ಯದಲ್ಲಿ ಟೂರ್ನಿಯ ಹೊಸ ತಂಡ ಗುಜರಾತ್ ಲಯನ್ಸ್‌ ಎದುರು ಆಡಲಿದೆ.ಹೊಸ ನಾಯಕ ಡೇವಿಡ್ ಮಿಲ್ಲರ್ ಮುಂದಾಳತ್ವದಲ್ಲಿ ಗೆಲುವಿನ ಆರಂಭ ಮಾಡುವ ಹುಮ್ಮಸ್ಸಿನಲ್ಲಿದೆ.
ಶನಿವಾರ ಮುಂಬೈನಲ್ಲಿ ನಡೆದಿದ್ದ ಮೊದಲ ಪಂದ್ಯದಲ್ಲಿ ಹಾಲಿ ಚಾಂಪಿಯನ್ ಮುಂಬೈ ಇಂಡಿಯನ್ಸ್ ತಂಡವನ್ನು ಹಣಿದಿರುವ ದೋನಿ ನೇತೃತ್ವದ ರೈಸಿಂಗ್ ಪುಣೆ ಸೂಪರ್ ಜೈಂಟ್ಸ್‌ ಕೂಡ  ಇದೇ ಮೊದಲ ಬಾರಿ ಟೂರ್ನಿಯಲ್ಲಿ ಆಡುತ್ತಿದೆ.
ತಂಡದ ಹೊಸದಾದರೂ ತಮ್ಮ ಅನುಭವವನ್ನು ಪಣಕ್ಕೊಡ್ಡಲು ರೈನಾ ಬಳಗವು ಸಿದ್ಧವಾಗಿದೆ.ಪಂದ್ಯದ ಆರಂಭ: ರಾತ್ರಿ 8ರಿಂದನೇರಪ್ರಸಾರ: ಸೋನಿ ಸಿಕ್ಸ್‌ತಂಡಗಳು ಇಂತಿವೆಗುಜರಾತ್ ಲಯನ್ಸ್:ಸುರೇಶ್ ರೈನಾ (ನಾಯಕ), ಡ್ವೇನ್ ಬ್ರಾವೊ, ಜೇಮ್ಸ್ ಫಾಕ್ನರ್, ಆ್ಯರನ್ ಫಿಂಚ್, ಬ್ರೆಂಡನ್ ಮೆಕ್ಲಮ್, ಡ್ವೇನ್ ಸ್ಮಿತ್, ಡೇಲ್ ಸ್ಟೇಯ್ನ್, ಪ್ರವೀಣ್ ತಾಂಬೆ, ಇಶಾನ್ ಕಿಶನ್, ರವೀಂದ್ರ ಜಡೇಜ, ಶಾದಾಬ್ ಜಕಾತಿ, ದಿನೇಶ್ ಕಾರ್ತಿಕ್, ಶಿವಿಲ್ ಕೌಶಿಕ್, ಧವಳ್ ಕುಲಕರ್ಣಿ, ಪ್ರವೀಣಕುಮಾರ್, ಪ್ರದೀಪ್ ಸಂಗ್ವಾನ್, ಜಯದೇವ ಶಾ, ಉಮಂಗ್ ಶರ್ಮಾ, ಆ್ಯಂಡ್ರ್ಯೂ ಟೈ, ಸರ್‌ಬ್ಜೀತ್ ಲಡ್ಡಾ, ಆಕಾಶದೀಪ್ ನಾಥ್, ಅಮಿತ್ ಮಿಶ್ರಾ, ಪರಸ್ ಡೋಗ್ರಾ, ಏಕಲವ್ಯ ದ್ವಿವೇದಿಕಿಂಗ್ಸ್‌ ಇಲೆವನ್ ಪಂಜಾಬ್: ಡೇವಿಡ್ ಮಿಲ್ಲರ್ (ನಾಯಕ), ಕೈಲ್ ಅಬಾಟ್, ಮುರಳಿ ವಿಜಯ್, ಮನನ್ ವೊಹ್ರಾ, ಮಿಷೆಲ್ ಜಾನ್ಸನ್, ಶಾನ್ ಮಾರ್ಷ್, ಗ್ಲೆನ್ ಮ್ಯಾಕ್ಸ್‌ವೆಲ್, ಅನುರೀತ್‌ ಸಿಂಗ್, ಅಕ್ಷರ್ ಪಟೇಲ್, ವೃದ್ಧಿಮಾನ್ ಸಹಾ (ವಿಕೆಟ್‌ ಕೀಪರ್‌),  ಪ್ರದೀಪ್ ಸಾಹು, ಸಂದೀಪ್ ಶರ್ಮಾ, ಮೋಹಿತ್ ಶರ್ಮಾ, ಮಾರ್ಕಸ್ ಸ್ಟಾಯಿನಿಸ್, ಸ್ವಪ್ನಿಲ್ ಸಿಂಗ್, ಅರಮಾನ್ ಜಾಫರ್‌, ಫರ್ಹಾನ್ ಬೆಹರಾದೀನ್, ಕೆ.ಸಿ.
ಈ ವರ್ಷ ಮೊದಲ ಪಂದ್ಯದಲ್ಲಿಯೇ ಗೆಲುವಿನ ಆರಂಭ ಮಾಡಬೇಕಾದರೆ ನೂತನ ತಂಡ ಗುಜರಾತ್ ಲಯನ್ಸ್‌ ಸವಾಲನ್ನು ಮೆಟ್ಟಿ ನಿಲ್ಲಬೇಕು.ಗರ್ಜಿಸುವ ಸಿದ್ಧತೆಯಲ್ಲಿ ಲಯನ್ಸ್: ಆದರೆ, ಲಯನ್ಸ್ ತಂಡವನ್ನು ಹಗುರವಾಗಿ ಪರಿಗಣಿಸುವಂತೆಯೇ ಇಲ್ಲ.
