ಇಪೊ, ಮಲೇಷ್ಯಾ (ಪಿಟಿಐ):  ಮಹತ್ವದ ಲೀಗ್ ಪಂದ್ಯದಲ್ಲಿ ಆತಿಥೇಯ ಮಲೇಷ್ಯಾ ತಂಡವನ್ನು ಬಗ್ಗುಬಡಿದ ಭಾರತ  25ನೇ ವರ್ಷದ ಅಜ್ಲಾನ್‌ ಷಾ ಕಪ್‌ ಹಾಕಿ ಟೂರ್ನಿಯಲ್ಲಿ ಫೈನಲ್‌ ಪ್ರವೇ ಶಿಸಿತು.
ಸರ್ದಾರ್‌ ಸಿಂಗ್ ನಾಯಕತ್ವದ ಭಾರತಕ್ಕೆ ಒಲಿದ ಈ ಗೆಲುವು ಹಾಲಿ ಚಾಂಪಿಯನ್‌ ನ್ಯೂಜಿಲೆಂಡ್ ತಂಡವನ್ನು ನಿರಾಸೆಗೆ ಕಡಲಿಗೆ ನೂಕಿತು.ಶುಕ್ರವಾರ ನಡೆದ ಕೊನೆಯ ಲೀಗ್ ಪಂದ್ಯದಲ್ಲಿ ಭಾರತ 6–1 ಗೋಲುಗ ಳಿಂದ ಜಯಭೇರಿ ಮೊಳಗಿಸಿತು.
ಈ ಪಂದ್ಯಕ್ಕೂ ಮೊದಲು ನ್ಯೂಜಿಲೆಂಡ್‌ ತಂಡ ಒಂಬತ್ತು ಪಾಯಿಂಟ್ಸ್‌ನಿಂದ ಪಾಯಿಂಟ್ಸ್ ಪಟ್ಟಿಯಲ್ಲಿ ಎರಡನೇ ಸ್ಥಾನ ದಲ್ಲಿತ್ತು.
ವಿಶ್ವ ಚಾಂಪಿಯನ್‌ ಆಸ್ಟ್ರೇ ಲಿಯಾ ಅಗ್ರಸ್ಥಾನ ಹೊಂದಿ ಫೈನಲ್ ತಲುಪಿತ್ತು.ಪ್ರಶಸ್ತಿ ಸುತ್ತು ತಲುಪಲು ಭಾರತಕ್ಕೆ ಗೆಲುವು ಅನಿವಾರ್ಯವಾಗಿತ್ತು.
ಒಂದು ವೇಳೆ ಭಾರತ ಸೋತಿದ್ದರೆ ಫೈನಲ್ ಪ್ರವೇ ಶಿಸುವ ಅವಕಾಶ ಕಿವೀಸ್‌  ಇದಕ್ಕೆ ಭಾರ ತದ ಆಟಗಾರರು ಅವಕಾಶ ಕೊಡಲಿಲ್ಲ.ಆದ್ದರಿಂದ  ಈ ಪಂದ್ಯವನ್ನು ನ್ಯೂಜಿ ಲೆಂಡ್ ಆಟಗಾರರು ಅತ್ಯಂತ ಕುತೂಹಲದಿಂದ ವೀಕ್ಷಿಸುತ್ತಿದ್ದರು.
ಮೊದಲ ಎರಡು ಕ್ವಾರ್ಟರ್‌ಗಳ ಆಟ ಮುಗಿಯುವ ವೇಳೆಗೆ ಭಾರತ ಪಂದ್ಯದ ಮೇಲೆ ಹಿಡಿತ ಸಾಧಿಸಿದ್ದ ಕಾರಣ ಕಿವೀಸ್‌ ಆಟಗಾರರು ನಿರಾಸೆಯಲ್ಲಿ ಮುಳುಗಿ ಹೋದರು.
ಈ ತಂಡ ಶನಿವಾರ ನಡೆಯಲಿರುವ ಹೋರಾಟದಲ್ಲಿ ಕಂಚಿನ ಪದಕಕ್ಕಾಗಿ ಆತಿಥೇಯರು ಎದುರು ಆಡಲಿದೆ.ಟೂರ್ನಿಯಲ್ಲಿ ಐದು ಸಲ ಚಿನ್ನ ಗೆದ್ದಿರುವ ಭಾರತ ತಂಡ ಶನಿವಾರ ಪ್ರಶಸ್ತಿಗಾಗಿ ಆಸ್ಟ್ರೇಲಿಯಾ ಜೊತೆ ಪೈಪೋಟಿ ನಡೆಸಲಿವೆ.ಕರ್ನಾಟಕದ ಎಸ್‌.ವಿ.
ಸುನಿಲ್‌ ಎರಡನೇ ನಿಮಿಷದಲ್ಲಿ ಗೋಲು ಗಳಿಸಿದರು.
ಹರ್ಜಿತ್‌ ಸಿಂಗ್ (7ನೇ ನಿಮಿಷ), ರಮಣದೀಪ್‌ ಸಿಂಗ್ (25 ಮತ್ತು 39ನೇ ನಿಮಿಷ), ದಾನೀಶ್ ಮುಜ್ತಬಾ (27ನೇ ನಿಮಿಷ) ಮೇಲಿಂದ ಮೇಲೆ ಗೋಲುಗಳನ್ನು ಬಾರಿಸಿ ಎದುರಾಳಿ ತಂಡದ ಮೇಲೆ ಒತ್ತಡ ಹೇರಿದರು.ಮಲೇಷ್ಯಾ ತಂಡ ಫೈನಲ್ ತಲುಪಬೇಕಿದ್ದರೆ ಈ ಪಂದ್ಯದಲ್ಲಿ 7–0 ಗೋಲುಗಳ ಅಂತರದಿಂದ ಗೆಲುವು ಪಡೆಯಬೇಕಿತ್ತು.
ಈ ತಂಡಕ್ಕೆ 60 ನಿಮಿಷಗಳ ಪಂದ್ಯದಲ್ಲಿ ಗಳಿಸಲು ಸಾಧ್ಯವಾಗಿದ್ದು ಒಂದೇ ಗೋಲು.
ಶಾರಿಲ್‌ ಶಬಾಹ್ 46ನೇ ನಿಮಿಷದಲ್ಲಿ ಗೋಲು ತಂದುಕೊಟ್ಟರು.ಪಂದ್ಯದ ಕೊನೆಯಲ್ಲಿಯೂ ಭಾರತದ ಗೋಲು ಗಳಿಸುವ ಓಟ ಮುಂದುವರಿಯಿತು.
ಕೊನೆಯಲ್ಲಿ ತಲ್ವೀಂದರ್‌ ಸಿಂಗ್ 50ನೇ ನಿಮಿಷದಲ್ಲಿ ಸೊಗಸಾಗಿ ಚೆಂಡನ್ನು ಗುರಿ ಸೇರಿಸಿ ಗೆಲುವಿನ ಅಂತರ ಹೆಚ್ಚಿಸಿದರು.ಭಾರತ ತಂಡ 2010ರಲ್ಲಿ  ಕೊನೆಯ ಬಾರಿಗೆ ಫೈನಲ್ ತಲುಪಿ ಜಂಟಿಯಾಗಿ ಪ್ರಶಸ್ತಿ ಹಂಚಿಕೊಂಡಿತ್ತು.
ಇದೇ ವರ್ಷದ ಆಗಸ್ಟ್‌ನಲ್ಲಿ ರಿಯೊ ಡಿ ಜನೈರೊದಲ್ಲಿ ಒಲಿಂಪಿಕ್ಸ್‌ ನಡೆಯಲಿದೆ.
ಎರಡು ವರ್ಷಗಳ ಹಿಂದೆಯೇ ಒಲಿಂಪಿಕ್ಸ್‌ಗೆ ಅರ್ಹತೆ ಗಳಿಸಿರುವ ಭಾರತ ತಂಡಕ್ಕೆ ಈ ಫೈನಲ್‌ ವಿಶ್ವ ಚಾಂಪಿಯನ್ ತಂಡದ ಎದುರು ಸಾಮರ್ಥ್ಯ ಸಾಬೀತು ಮಾಡಲು ಅತ್ಯುತ್ತಮ ವೇದಿಕೆ ಎನಿಸಿದೆ.
ಪ್ರಶಸ್ತಿ ಗೆದ್ದರೆ ಒಲಿಂಪಿಕ್ಸ್‌ನಲ್ಲಿ ಉತ್ತಮ ಪ್ರದರ್ಶನ ತೋರಲು  ಸ್ಫೂರ್ತಿಯಾಗುತ್ತದೆ.ಹೋದ ವರ್ಷದ ಅಜ್ಲಾನ್ ಕಪ್‌ ಟೂರ್ನಿಯ ಲೀಗ್ ಹಂತದಲ್ಲಿ ಮಲೇಷ್ಯಾ ತಂಡ 3–2 ಗೋಲುಗಳಿಂದ ಭಾರತವನ್ನು ಮಣಿಸಿತ್ತು.
ಹಿಂದಿನ ಸೋಲಿಗೆ ಸರ್ದಾರ್ ಪಡೆ ಈಗ ಸೇಡು ತೀರಿಸಿಕೊಂಡಿತು.ಆಸ್ಟ್ರೇಲಿಯಾ ಅಜೇಯ: ಆಡಿದ ಆರೂ ಪಂದ್ಯಗಳಲ್ಲಿ ಗೆಲುವು ಪಡೆದ ಆಸ್ಟ್ರೇಲಿಯಾ ತಂಡ 18 ಪಾಯಿಂಟ್ಸ್‌ನಲ್ಲಿ ಪಟ್ಟಿಯಲ್ಲಿ ಅಗ್ರಸ್ಥಾನ ಗಟ್ಟಿ ಮಾಡಿಕೊಂಡಿತು.ಭಾರತ ಕೂಡ ಆರು ಪಂದ್ಯಗಳನ್ನಾಡಿದ್ದು ಎರಡರಲ್ಲಿ ಸೋಲು ಕಂಡಿದ್ದು, ನಾಲ್ಕು ಪಂದ್ಯಗಳನ್ನು ಗೆದ್ದುಕೊಂಡಿದೆ.
ಈ ತಂಡದ ಖಾತೆಯಲ್ಲಿ  12 ಪಾಯಿಂಟ್ಸ್ ಇದ್ದು ಪಟ್ಟಿಯಲ್ಲಿ ಎರಡನೇ ಸ್ಥಾನದಲ್ಲಿದೆ.
ಒಂದೂ ಗೆಲುವು ಪಡೆಯದ ಜಪಾನ್ ಕೊನೆಯ ಸ್ಥಾನದಲ್ಲಿ ಉಳಿಯಬೇಕಾಯಿತು.ಶುಕ್ರವಾರ ನಡೆದ ಇನ್ನಿತರ ಲೀಗ್ ಪಂದ್ಯಗಳಲ್ಲಿ 3–0 ಗೋಲುಗಳಿಂದ ಕೆನಡಾ ಮೇಲೂ, ಪಾಕಿಸ್ತಾನ ತಂಡ 4–1 ಗೋಲುಗಳಿಂದ ಜಪಾನ್‌ ವಿರುದ್ಧವೂ ಗೆಲುವು ಸಾಧಿಸಿದವು.
ಆಸ್ಟ್ರೇಲಿಯಾವನ್ನು ಹೊರತು ಪಡಿಸಿ ಉಳಿದೆಲ್ಲಾ ತಂಡಗಳು ಲೀಗ್ ಹಂತದಿಂದಲೇ ಹೊರಬಿದ್ದಿದ್ದ ಕಾರಣ ಈ ಪಂದ್ಯಗಳ ಫಲಿತಾಂಶ ಭಾರತದ ಮೇಲೆ ಏನೂ ಪರಿಣಾಮ ಬೀರಲಿಲ್ಲ.

--------------------- Summary -----------------------------
ಹರ್ಜಿತ್‌ ಸಿಂಗ್ (7ನೇ ನಿಮಿಷ), ರಮಣದೀಪ್‌ ಸಿಂಗ್ (25 ಮತ್ತು 39ನೇ ನಿಮಿಷ), ದಾನೀಶ್ ಮುಜ್ತಬಾ (27ನೇ ನಿಮಿಷ) ಮೇಲಿಂದ ಮೇಲೆ ಗೋಲುಗಳನ್ನು ಬಾರಿಸಿ ಎದುರಾಳಿ ತಂಡದ ಮೇಲೆ ಒತ್ತಡ ಹೇರಿದರು.ಮಲೇಷ್ಯಾ ತಂಡ ಫೈನಲ್ ತಲುಪಬೇಕಿದ್ದರೆ ಈ ಪಂದ್ಯದಲ್ಲಿ 7–0 ಗೋಲುಗಳ ಅಂತರದಿಂದ ಗೆಲುವು ಪಡೆಯಬೇಕಿತ್ತು.
ಸರ್ದಾರ್‌ ಸಿಂಗ್ ನಾಯಕತ್ವದ ಭಾರತಕ್ಕೆ ಒಲಿದ ಈ ಗೆಲುವು ಹಾಲಿ ಚಾಂಪಿಯನ್‌ ನ್ಯೂಜಿಲೆಂಡ್ ತಂಡವನ್ನು ನಿರಾಸೆಗೆ ಕಡಲಿಗೆ ನೂಕಿತು.ಶುಕ್ರವಾರ ನಡೆದ ಕೊನೆಯ ಲೀಗ್ ಪಂದ್ಯದಲ್ಲಿ ಭಾರತ 6–1 ಗೋಲುಗ ಳಿಂದ ಜಯಭೇರಿ ಮೊಳಗಿಸಿತು.
ಈ ತಂಡ ಶನಿವಾರ ನಡೆಯಲಿರುವ ಹೋರಾಟದಲ್ಲಿ ಕಂಚಿನ ಪದಕಕ್ಕಾಗಿ ಆತಿಥೇಯರು ಎದುರು ಆಡಲಿದೆ.ಟೂರ್ನಿಯಲ್ಲಿ ಐದು ಸಲ ಚಿನ್ನ ಗೆದ್ದಿರುವ ಭಾರತ ತಂಡ ಶನಿವಾರ ಪ್ರಶಸ್ತಿಗಾಗಿ ಆಸ್ಟ್ರೇಲಿಯಾ ಜೊತೆ ಪೈಪೋಟಿ ನಡೆಸಲಿವೆ.ಕರ್ನಾಟಕದ ಎಸ್‌.ವಿ.
ಒಂದೂ ಗೆಲುವು ಪಡೆಯದ ಜಪಾನ್ ಕೊನೆಯ ಸ್ಥಾನದಲ್ಲಿ ಉಳಿಯಬೇಕಾಯಿತು.ಶುಕ್ರವಾರ ನಡೆದ ಇನ್ನಿತರ ಲೀಗ್ ಪಂದ್ಯಗಳಲ್ಲಿ 3–0 ಗೋಲುಗಳಿಂದ ಕೆನಡಾ ಮೇಲೂ, ಪಾಕಿಸ್ತಾನ ತಂಡ 4–1 ಗೋಲುಗಳಿಂದ ಜಪಾನ್‌ ವಿರುದ್ಧವೂ ಗೆಲುವು ಸಾಧಿಸಿದವು.
