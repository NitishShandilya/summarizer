ಇಪೊ, ಮಲೇಷ್ಯಾ (ಪಿಟಿಐ): ಹಿಂದಿನ ಪಂದ್ಯದಲ್ಲಿ ವಿಶ್ವ ಚಾಂಪಿಯನ್‌ ಆಸ್ಟ್ರೇಲಿಯಾ ಎದುರು ಸೋಲು ಕಂಡಿರುವ ಭಾರತ ತಂಡ ಅಜ್ಲಾನ್‌ ಷಾ ಕಪ್‌ ಹಾಕಿ ಟೂರ್ನಿಯಲ್ಲಿ ಗೆಲುವಿನ ಹಾದಿಗೆ ಮರಳುವ ಗುರಿ ಹೊಂದಿದೆ.
ಇದಕ್ಕಾಗಿ ಭಾನುವಾರ ಕೆನಡಾ  ಎದುರು ಪೈಪೋಟಿ ನಡೆಸಲಿದೆ.ಇದೇ ವರ್ಷದ ಆಗಸ್ಟ್‌ನಲ್ಲಿ ನಡೆಯಲಿರುವ ಒಲಿಂಪಿಕ್ಸ್‌ಗೆ ಸಜ್ಜಾಗಲು ಸರ್ದಾರ್ ಸಿಂಗ್ ನಾಯಕತ್ವದ ಭಾರತ ತಂಡಕ್ಕೆ ಈ ಟೂರ್ನಿ ಮಹತ್ವದ್ದೆನಿಸಿದೆ.
ಮೊದಲ ಪಂದ್ಯದಲ್ಲಿ ಭಾರತ 2–1 ಗೋಲುಗಳಿಂದ ಜಪಾನ್ ಎದುರು ಗೆಲುವು ಪಡೆದಿತ್ತು.
ಎರಡನೇ ಲೀಗ್ ಹೋರಾಟದಲ್ಲಿ ಆಸ್ಟ್ರೇಲಿಯಾ ವಿರುದ್ಧ 5–1 ಗೋಲುಗಳಿಂದ ಶರಣಾಗಿತ್ತು.ಈ ಟೂರ್ನಿಯಲ್ಲಿ ಒಟ್ಟು ಏಳು ತಂಡಗಳು ಪೈಪೋಟಿ ನಡೆಸುತ್ತಿವೆ.
ಮೊದಲ ಎರಡು ಸ್ಥಾನ ಪಡೆಯುವ ತಂಡಗಳು ಫೈನಲ್‌ಗೆ ಅರ್ಹತೆ ಗಳಿಸಲಿವೆ.
ಆದ್ದರಿಂದ ಪ್ರತಿ ಪಂದ್ಯವೂ ಸರ್ದಾರ್ ಪಡೆಗೆ ಮುಖ್ಯವೆನಿಸಿದೆ.
ತಂದೆ ನಿಧನ ಹೊಂದಿದ್ದ ಕಾರಣ ತವರಿಗೆ ತೆರಳಿದ್ದ ಮನಪ್ರೀತ್ ಸಿಂಗ್‌ ಇಲ್ಲಿಗೆ ಮರಳಿದ್ದು ಭಾರತ ತಂಡದ ಶಕ್ತಿ ಹೆಚ್ಚಿದೆ.
ಈ ಆಟಗಾರ ಶನಿವಾರ ಬೆಳಿಗ್ಗೆ ಕೆಲ ಹೊತ್ತು ಮುಖ್ಯ ಕೋಚ್‌ ರೋಲಂಟ್‌ ಓಲ್ಟಮಸ್‌ ಮಾರ್ಗದರ್ಶನ ದಲ್ಲಿ ಅಭ್ಯಾಸ ನಡೆಸಿದರು.ಟೂರ್ನಿಯ ಮೊದಲ ಪಂದ್ಯ ಆರಂಭವಾಗುವುದಕ್ಕೆ ಒಂದು ಗಂಟೆ ಮೊದಲು ಮನಪ್ರೀತ್ ತಂದೆ ನಿಧನ ಹೊಂದಿದ್ದ ಸುದ್ದಿ ಗೊತ್ತಾಗಿತ್ತು.
ಆದ್ದರಿಂದ ಅವರು ಆ ಪಂದ್ಯದಲ್ಲಿ ಆಡಿರಲಿಲ್ಲ.
ಆ ಪಂದ್ಯದಲ್ಲಿ ಸರ್ದಾರ್ ಪಡೆ ಮಿಡ್‌ಫೀಲ್ಡ್‌ ವಿಭಾಗದಲ್ಲಿ ಚುರು ಕಿನ ಆಟವಾಡುವಲ್ಲಿ ವಿಫಲ ವಾಗಿತ್ತು.
ಹೋದ ವರ್ಷದ ಟೂರ್ನಿಯಲ್ಲಿ  ಉಭಯ ತಂಡಗಳು ಮುಖಾಮುಖಿ ಯಾಗಿದ್ದವು.
ಆಗ ಭಾರತ 5–3 ಗೋಲುಗಳಿಂದ ಗೆಲುವು ಪಡೆದಿತ್ತು.
ಒಂದು ವರ್ಷದ ಬಳಿಕ ಈ ತಂಡಗಳು ಮತ್ತೆ ಪೈಪೋಟಿ ನಡೆಸುತ್ತಿವೆ.
ಓಲ್ಟಮಸ್ ನಾಯಕತ್ವದಲ್ಲಿ ಭಾರತ ತಂಡ  ಕೆನಡಾ ಎದುರು ಆಡುತ್ತಿರುವುದು  ಮೊದಲ ಸಲವಾದ ಕಾರಣ ಕೋಚ್‌ ಪಾಲಿಗೂ ಮಹತ್ವದ ಹೋರಾಟವೆನಿಸಿದೆ.
ಈ ಟೂರ್ನಿಯಲ್ಲಿ ಆಡುತ್ತಿರುವ ನಾಲ್ಕು ತಂಡಗಳು ಒಲಿಂಪಿಕ್ಸ್‌ಗೆ ಅರ್ಹತೆ ಗಳಿಸಬೇಕಿದೆ.
ಭಾರತ ತಂಡ ಎರಡು ಪಂದ್ಯಗಳನ್ನಾಡಿದ್ದು ಮೂರು ಪಾಯಿಂಟ್ಸ್‌ ಹೊಂದಿದೆ.
ಎದುರಾಳಿ  ಕೆನಡಾ ಖಾತೆಯಲ್ಲಿ ಇರುವುದು ಒಂದು ಪಾಯಿಂಟ್‌.ಕೆನಡಾ ತಂಡ ನ್ಯೂಜಿಲೆಂಡ್ ಎದುರಿನ ತನ್ನ ಎರಡನೇ ಪಂದ್ಯದಲ್ಲಿ  1–1ರಲ್ಲಿ ಡ್ರಾ ಸಾಧಿಸಿತ್ತು.
ಮೊದಲ ಹೋರಾಟದಲ್ಲಿ 1–3ರಲ್ಲಿ ಪಾಕಿಸ್ತಾನ ವಿರುದ್ಧ ಸೋತಿತ್ತು.
ಆದ್ದರಿಂದ ಈ ತಂಡ ಟೂರ್ನಿಯಲ್ಲಿ ಮೊದಲ ಗೆಲುವಿನ ನಿರೀಕ್ಷೆಯಲ್ಲಿದೆ.
ದಿನದ ಇನ್ನೊಂದು ಪಂದ್ಯದಲ್ಲಿ ಆಸ್ಟ್ರೇಲಿಯಾ ಮತ್ತು ಮಲೇಷ್ಯಾ ಸೆಣಸಾಟ ನಡೆಸಲಿವೆ.ಕಿವೀಸ್‌ ಜಯಭೇರಿ: ಶನಿವಾರ ನಡೆದ ಪಂದ್ಯದಲ್ಲಿ ಹಾಲಿ ಚಾಂಪಿಯನ್‌ ನ್ಯೂಜಿ ಲೆಂಡ್ ತಂಡ 5–3 ಗೋಲುಗಳಿಂದ ಪಾಕಿಸ್ತಾನ ಎದುರು ಗೆಲುವು ಸಾಧಿಸಿತು.

--------------------- Summary -----------------------------
ಇಪೊ, ಮಲೇಷ್ಯಾ (ಪಿಟಿಐ): ಹಿಂದಿನ ಪಂದ್ಯದಲ್ಲಿ ವಿಶ್ವ ಚಾಂಪಿಯನ್‌ ಆಸ್ಟ್ರೇಲಿಯಾ ಎದುರು ಸೋಲು ಕಂಡಿರುವ ಭಾರತ ತಂಡ ಅಜ್ಲಾನ್‌ ಷಾ ಕಪ್‌ ಹಾಕಿ ಟೂರ್ನಿಯಲ್ಲಿ ಗೆಲುವಿನ ಹಾದಿಗೆ ಮರಳುವ ಗುರಿ ಹೊಂದಿದೆ.
ದಿನದ ಇನ್ನೊಂದು ಪಂದ್ಯದಲ್ಲಿ ಆಸ್ಟ್ರೇಲಿಯಾ ಮತ್ತು ಮಲೇಷ್ಯಾ ಸೆಣಸಾಟ ನಡೆಸಲಿವೆ.ಕಿವೀಸ್‌ ಜಯಭೇರಿ: ಶನಿವಾರ ನಡೆದ ಪಂದ್ಯದಲ್ಲಿ ಹಾಲಿ ಚಾಂಪಿಯನ್‌ ನ್ಯೂಜಿ ಲೆಂಡ್ ತಂಡ 5–3 ಗೋಲುಗಳಿಂದ ಪಾಕಿಸ್ತಾನ ಎದುರು ಗೆಲುವು ಸಾಧಿಸಿತು.
ಇದಕ್ಕಾಗಿ ಭಾನುವಾರ ಕೆನಡಾ  ಎದುರು ಪೈಪೋಟಿ ನಡೆಸಲಿದೆ.ಇದೇ ವರ್ಷದ ಆಗಸ್ಟ್‌ನಲ್ಲಿ ನಡೆಯಲಿರುವ ಒಲಿಂಪಿಕ್ಸ್‌ಗೆ ಸಜ್ಜಾಗಲು ಸರ್ದಾರ್ ಸಿಂಗ್ ನಾಯಕತ್ವದ ಭಾರತ ತಂಡಕ್ಕೆ ಈ ಟೂರ್ನಿ ಮಹತ್ವದ್ದೆನಿಸಿದೆ.
ಈ ಆಟಗಾರ ಶನಿವಾರ ಬೆಳಿಗ್ಗೆ ಕೆಲ ಹೊತ್ತು ಮುಖ್ಯ ಕೋಚ್‌ ರೋಲಂಟ್‌ ಓಲ್ಟಮಸ್‌ ಮಾರ್ಗದರ್ಶನ ದಲ್ಲಿ ಅಭ್ಯಾಸ ನಡೆಸಿದರು.ಟೂರ್ನಿಯ ಮೊದಲ ಪಂದ್ಯ ಆರಂಭವಾಗುವುದಕ್ಕೆ ಒಂದು ಗಂಟೆ ಮೊದಲು ಮನಪ್ರೀತ್ ತಂದೆ ನಿಧನ ಹೊಂದಿದ್ದ ಸುದ್ದಿ ಗೊತ್ತಾಗಿತ್ತು.
